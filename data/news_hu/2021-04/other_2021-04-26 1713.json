[{"date": "2021-04-26 17:13", "url": "https://koronavirus.gov.hu/cikkek/kasler-miklos-udvozolte-who-immunizacios-strategiajat", "h1": "K\u00e1sler Mikl\u00f3s \u00fcdv\u00f6z\u00f6lte a WHO immuniz\u00e1ci\u00f3s strat\u00e9gi\u00e1j\u00e1t", "body": "\nK\u00e1sler Mikl\u00f3s, az emberi er\u0151forr\u00e1sok minisztere Magyarorsz\u00e1g nev\u00e9ben \u00fcdv\u00f6z\u00f6lte az Eg\u00e9szs\u00e9g\u00fcgyi Vil\u00e1gszervezet (WHO) Immuniz\u00e1ci\u00f3s Agenda 2030 strat\u00e9gi\u00e1j\u00e1t.\n\n\nK\u00e1sler Mikl\u00f3s h\u00e9tf\u0151n a Facebook-oldal\u00e1n azt \u00edrta, a strat\u00e9gia lehet\u0151s\u00e9get teremt arra, hogy az elk\u00f6vetkezend\u0151 \u00e9vtizedben t\u00f6bb mint 50 milli\u00f3 ember \u00e9let\u00e9t menthess\u00e9k meg vil\u00e1gszerte.\n\u00a0\u00a0\u00a0\u00a0A miniszter a bejegyz\u00e9s alatt megosztott vide\u00f3ban eml\u00e9keztetett, hogy a strat\u00e9gi\u00e1t az immuniz\u00e1ci\u00f3s kamp\u00e1nyh\u00e9ten mutatta be Tedrosz Adhanom Gebrejeszusz, a WHO f\u0151igazgat\u00f3ja.\n\u00a0\"A v\u00e9d\u0151olt\u00e1sok a j\u00e1rv\u00e1nnyal szembeni k\u00fczdelem jelenlegi szakasz\u00e1ban a rem\u00e9nyt \u00e9s az \u00e9letet jelentik haz\u00e1nkban is, \u00e9s szerte a vil\u00e1gban is. Ennek jegy\u00e9ben biztatom a honfit\u00e1rsaimat, hogy \u00e9ljenek a v\u00e9d\u0151olt\u00e1s lehet\u0151s\u00e9g\u00e9vel\" - hangs\u00falyozta K\u00e1sler Mikl\u00f3s a vide\u00f3ban.\n\n\nMTI 2021. \u00e1prilis 26.\n\n"}]