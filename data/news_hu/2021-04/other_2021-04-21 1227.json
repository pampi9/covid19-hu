[{"date": "2021-04-21 12:27", "url": "https://koronavirus.gov.hu/cikkek/ajanlasokkal-segiti-nebih-nyitasra-keszulo-vendeglatosokat", "h1": "Aj\u00e1nl\u00e1sokkal seg\u00edti a N\u00e9bih a nyit\u00e1sra k\u00e9sz\u00fcl\u0151 vend\u00e9gl\u00e1t\u00f3sokat", "body": "\n\u00c9lelmiszerbiztons\u00e1gi, \u00e9lelmiszer-higi\u00e9niai aj\u00e1nl\u00e1sokkal seg\u00edti a nyit\u00e1sra k\u00e9sz\u00fcl\u0151 vend\u00e9gl\u00e1t\u00f3helyek m\u0171k\u00f6dtet\u00e9s\u00e9t a Nemzeti \u00c9lelmiszerl\u00e1nc-biztons\u00e1gi Hivatal (N\u00e9bih).\n\n\nA hivatal k\u00f6zlem\u00e9ny\u00e9ben kiemelte, hogy nyit\u00e1s el\u0151tt mind az \u00fczemi, mind a vend\u00e9gforgalmi helyis\u00e9gekben fert\u0151tlen\u00edt\u0151szeres takar\u00edt\u00e1sra van sz\u00fcks\u00e9g, \u00e9s az ed\u00e9nyeket is \u00e1t kell mosni. A rakt\u00e1rk\u00e9szletet sz\u00fcks\u00e9g eset\u00e9n selejtezni kell, \u00e9s az \u00f6nellen\u0151rz\u00e9si rendszert is aj\u00e1nlott fel\u00fclvizsg\u00e1lni. \u00c9telt csak kifog\u00e1stalan \u00e1llapot\u00fa l\u00e9tes\u00edtm\u00e9nyben, felk\u00e9sz\u00fclt szem\u00e9lyzettel lehet k\u00e9sz\u00edteni - tett\u00e9k hozz\u00e1. \u00a0\u00a0\u00a0\u00a0\nA N\u00e9bih hangs\u00falyozta, hogy a v\u00e9delmi int\u00e9zked\u00e9seket az \u00fczemeltet\u0151nek kell betartatnia, de k\u00f6z\u00f6s \u00e9rdek, hogy a szab\u00e1lyokat ne szegje meg senki, mert \u00fagy kitol\u00f3dhat a visszat\u00e9r\u00e9s a norm\u00e1l m\u0171k\u00f6d\u00e9si rendhez. A koronav\u00edrus tov\u00e1bbra is fert\u0151z, ez\u00e9rt a j\u00e1rv\u00e1ny elleni v\u00e9dekez\u00e9sre v\u00e1ltozatlanul figyelni kell - h\u00edvt\u00e1k fel a figyelmet.\u00a0\u00a0 \u00a0\u00a0\u00a0\u00a0\nAz aj\u00e1nl\u00e1sok a N\u00e9bih-honlap koronav\u00edrusr\u00f3l sz\u00f3l\u00f3 fel\u00fclet\u00e9n olvashat\u00f3k.\u00a0\u00a0\n\n\nMTI 2021. \u00e1prilis 21.\n\n"}]