[{"date": "2021-04-10 09:11", "url": "https://koronavirus.gov.hu/cikkek/2-millio-760-ezer-beoltott-8053-az-uj-fertozott-elhunyt-245-beteg", "h1": "2 milli\u00f3 760 ezer a beoltott, 8053 az \u00faj fert\u0151z\u00f6tt, elhunyt 245 beteg", "body": "\nFolyamatosan zajlik az olt\u00e1s, a beoltottak sz\u00e1ma 2\u00a0760 938 f\u0151, k\u00f6z\u00fcl\u00fck 1\u00a0171 475 f\u0151 m\u00e1r a m\u00e1sodik olt\u00e1s\u00e1t is megkapta. 8053 az \u00faj fert\u0151z\u00f6ttek sz\u00e1ma, ezzel\u00a0a j\u00e1rv\u00e1ny kezdete \u00f3ta \u00f6sszesen 713 868 f\u0151re n\u0151tt a beazonos\u00edtott fert\u0151z\u00f6ttek sz\u00e1ma. Elhunyt 245 t\u00f6bbs\u00e9g\u00e9ben id\u0151s, kr\u00f3nikus beteg, \u00edgy az elhunytak sz\u00e1ma 23 211 f\u0151re emelkedett. A gy\u00f3gyultak sz\u00e1ma folyamatosan n\u0151, jelenleg\u00a0423 366 f\u0151, de az akt\u00edv fert\u0151z\u00f6ttek sz\u00e1ma\u00a0is\u00a0m\u00e1r 267\u00a0291 f\u0151re emelkedett. 10 921 koronav\u00edrusos beteget \u00e1polnak k\u00f3rh\u00e1zban, k\u00f6z\u00fcl\u00fck 1 344-en vannak l\u00e9legeztet\u0151g\u00e9pen. Magyarorsz\u00e1g a\u00a0m\u00e1sodik az uni\u00f3s olt\u00e1si ranglist\u00e1n.\u00a0 A magyar lakoss\u00e1g 27,5%-a m\u00e1r kapott olt\u00e1st, szemben az uni\u00f3s 14,4%-os \u00e1tlaggal.\u00a0 Miut\u00e1n a\u00a0beoltottak sz\u00e1ma kedden meghaladta a 2,5 milli\u00f3t, szerd\u00e1t\u00f3l megkezd\u0151dhetett a l\u00e9pcs\u0151zetes \u00fajraind\u00edt\u00e1s. Szigor\u00fa j\u00e1rv\u00e1ny\u00fcgyi int\u00e9zked\u00e9sek mellett, de kinyithattak az \u00fczletek, a szolg\u00e1ltat\u00e1sok \u00e9s a kij\u00e1r\u00e1si tilalom 22 \u00f3r\u00e1ra tol\u00f3dott. Emellett a v\u00e9delmi int\u00e9zked\u00e9sek tov\u00e1bbra is \u00e9rv\u00e9nyben maradnak. Ma is folytat\u00f3dik a b\u00f6lcs\u0151dei, \u00f3vodai \u00e9s iskolai dolgoz\u00f3k soron k\u00edv\u00fcli olt\u00e1sa a k\u00f3rh\u00e1zi olt\u00f3pontokon. A h\u00e1ziorvosok is folytathatj\u00e1k a regisztr\u00e1ltak bek\u00fcld\u00e9s\u00e9t a k\u00f3rh\u00e1zi olt\u00f3pontokra, ahol most Pfizer \u00e9s Szputnyik vakcin\u00e1kkal tudj\u00e1k folytatni az olt\u00e1st.\n\nA v\u00e9delmi int\u00e9zked\u00e9sek l\u00e9pcs\u0151zetes felold\u00e1sa els\u0151 fokozat\u00e1nak felt\u00e9tele a 2,5 milli\u00f3 beoltott volt.\u00a0 Eszerint a kij\u00e1r\u00e1si tilalom az este 10 \u00f3ra \u00e9s reggel 5 \u00f3ra k\u00f6z\u00f6tti id\u0151szakra m\u00f3dosult, az\u00a0\u00fczletek reggel 5 \u00f3ra \u00e9s 21.30 k\u00f6z\u00f6tt lehetnek nyitva, \u00e9s \u00e1tlagosan 10 n\u00e9gyzetm\u00e9terenk\u00e9nt egy v\u00e1s\u00e1rl\u00f3 lehet az \u00fczletben. Nyitva lehetnek a fodr\u00e1szatok, kozmetik\u00e1k \u00e9s m\u00e1s szolg\u00e1ltat\u00f3k.\nA pedag\u00f3gusok soron k\u00edv\u00fcli olt\u00e1s\u00e1t k\u00f6vet\u0151en,\u00a0az \u00f3vod\u00e1k \u00e9s az iskol\u00e1k 1-8. \u00e9vfolyamon \u00e1prilis 19-\u00e9n indulnak \u00fajra. Az \u00e9retts\u00e9gik min\u00e9l biztons\u00e1gosabb lebonyol\u00edt\u00e1sa \u00e9rdek\u00e9ben a 9-12. \u00e9vfolyamokon csak m\u00e1jus 10-\u00e9n \u00e1ll vissza a jelenl\u00e9ti oktat\u00e1s. F\u0151szab\u00e1ly szerint az \u00e9retts\u00e9git csak \u00edr\u00e1sban tartj\u00e1k meg,\nA j\u00e1rv\u00e1ny elleni jelenleg is hat\u00e1lyban l\u00e9v\u0151 v\u00e9delmi int\u00e9zked\u00e9sek \u00e1prilis 19-ig tov\u00e1bbra is \u00e9rv\u00e9nyesek.\n\nV\u00e1ltozatlanok maradnak a maszkvisel\u00e9sre vonatkoz\u00f3 szab\u00e1lyok,\u00a0a telep\u00fcl\u00e9sek belter\u00fclet\u00e9n, az utc\u00e1n \u00e9s a k\u00f6zter\u00fcleten tov\u00e1bbra is mindenki k\u00f6teles maszkot hordani\nMindenki k\u00f6teles tov\u00e1bb\u00e1 a k\u00f6zter\u00fcleten \u00e9s nyilv\u00e1nos helyen a m\u00e1sik embert\u0151l legal\u00e1bb\u00a01,5 m\u00e9teres t\u00e1vols\u00e1got tartani.\u00a0\nSzabadid\u0151s sport tev\u00e9kenys\u00e9g\u00a0\u2013 a kij\u00e1r\u00e1si tilalmon k\u00edv\u00fcli id\u0151szakban -\u00a0tov\u00e1bbra is folytathat\u00f3 egyed\u00fcl\u00a0vagy ugyanazon h\u00e1ztart\u00e1sban \u00e9l\u0151kkel, azzal a felt\u00e9tellel, hogy m\u00e1sokt\u00f3l legal\u00e1bb 1,5 m\u00e9ter t\u00e1vols\u00e1got kell tartani.\nA vend\u00e9gl\u00e1t\u00f3 \u00fczletek tov\u00e1bbra sem nyithatnak ki norm\u00e1l \u00fczemben,\u00a0csak az ott dolgoz\u00f3k tart\u00f3zkodhatnak ezekben az egys\u00e9gekben. Csak az elvitelre alkalmas \u00e9telek kiad\u00e1sa \u00e9s sz\u00e1ll\u00edt\u00e1sa \u00e9rdek\u00e9ben, az ehhez sz\u00fcks\u00e9ges id\u0151tartamig mehetnek be az \u00e9ttermekbe a vend\u00e9gek.\nA sz\u00e1llod\u00e1k \u00e9s fitnesztermek tov\u00e1bbra sem fogadhatnak vend\u00e9geket.\u00a0\nUgyan\u00edgy \u00e1prilis 19-ig\u00a0meghosszabbodik a Magyarorsz\u00e1g valamennyi schengeni bels\u0151 hat\u00e1rszakasz\u00e1ra ideiglenesen bevezetett hat\u00e1rellen\u0151rz\u00e9si \u00e9s hat\u00e1r\u0151rizeti feladatok hat\u00e1lya.\n\nA\u00a0rend\u0151rs\u00e9g szigor\u00faan ellen\u0151rzi\u00a0a szab\u00e1lyok betart\u00e1s\u00e1t, p\u00e9nzb\u00edrs\u00e1got szabhat ki, \u00e9s azokat a helyeket, ahol nem tartj\u00e1k be az el\u0151\u00edr\u00e1sokat, bez\u00e1rja. A\u00a0katon\u00e1k az orsz\u00e1g t\u00f6bb v\u00e1ros\u00e1ban t\u00e1mogatj\u00e1k a rend\u0151r\u00f6k munk\u00e1j\u00e1t\u00a0\u00e9s\u00a0a k\u00f3rh\u00e1zban\u00a0tehermentes\u00edtik az eg\u00e9szs\u00e9g\u00fcgyi dolgoz\u00f3kat.\nFelh\u00edvjuk a figyelmet, hogy\u00a0a j\u00e1rv\u00e1ny tov\u00e1bbra is \u00a0intenz\u00edven terjed, a\u00a0brit v\u00edrusmut\u00e1ns t\u00f6bb embert k\u00e9pes fert\u0151zni, ez\u00e9rt\u00a0az \u00e1ltal\u00e1nos \u00f3vint\u00e9zked\u00e9sek \u00e9s higi\u00e9niai szab\u00e1lyok betart\u00e1sa\u00a0tov\u00e1bbra is elengedhetetlen. A k\u00f6z\u00f6ss\u00e9gi terjed\u00e9s megf\u00e9kez\u00e9se \u00e9rdek\u00e9ben tov\u00e1bbra is\u00a0ker\u00fclj\u00fck azokat a helyeket, ahol z\u00e1rt t\u00e9rben sokan vannak, lehet\u0151leg tartsuk a szoci\u00e1lis t\u00e1vols\u00e1got, gyakran \u00e9s alaposan mossunk kezet! Akin\u00e9l k\u00fclf\u00f6ldi tart\u00f3zkod\u00e1s vagy egy\u00e9b ok miatt\u00a0hat\u00f3s\u00e1gi h\u00e1zi karant\u00e9nt\u00a0rendeltek el, az szigor\u00faan tartsa be! B\u00e1rki,\u00a0akinek t\u00fcnetei vannak, az ne menjen k\u00f6z\u00f6ss\u00e9gbe, hanem maradjon otthon \u00e9s telefonon \u00e9rtes\u00edtse h\u00e1ziorvos\u00e1t!\u00a0Az otthonukban gy\u00f3gyul\u00f3 enyhe \u00e9s k\u00f6z\u00e9ps\u00falyos t\u00fcneteket mutat\u00f3 koronav\u00edrusos betegek kezel\u00e9s\u00e9re\u00a0fel\u00edrhat\u00f3 \u00e9s ingyenesen kiv\u00e1lthat\u00f3 a Favipiravir gy\u00f3gyszer, amely megakad\u00e1lyozza a t\u00fcnetek s\u00falyosabbra fordul\u00e1s\u00e1t.\u00a0https://koronavirus.gov.hu/cikkek/emmi-favipiravir-felirasan-embereletek-mulhatnak\n\u00a0\nA\u00a0j\u00e1rv\u00e1nyb\u00f3l egyed\u00fcl a v\u00e9d\u0151olt\u00e1s jelenti a kivezet\u0151 utat. A harmadik hull\u00e1m kezdete \u00f3ta \u00fajabb 1,5 milli\u00f3val n\u0151tt \u00e9s\u00a0m\u00e1r a 4 milli\u00f3t is meghaladja a regisztr\u00e1ltak sz\u00e1ma, de m\u00e9g \u00edgy is sokan vannak, akik nem jelentkeztek. Az id\u0151seket k\u00fcl\u00f6n\u00f6sen k\u00e9rj\u00fck, hogy aki m\u00e9g nem tette meg, az\u00a0regisztr\u00e1ljon a v\u00e9d\u0151olt\u00e1sra\u00a0a\u00a0www.vakcinainfo.gov.hu\u00a0honlapon!\nAzok a regisztr\u00e1ltak, akik m\u00e9g olt\u00e1sra v\u00e1rnak leellen\u0151rizhetik, hogy regisztr\u00e1ci\u00f3juk milyen st\u00e1tuszban van. A\u00a0Nemzeti Eg\u00e9szs\u00e9gbiztos\u00edt\u00e1si Alapkezel\u0151 egy internetes fel\u00fcletet nyitott erre a c\u00e9lra.\u00a0 R\u00e9szletek:\u00a0https://koronavirus.gov.hu/cikkek/itt-ellenorizheti-hogy-nyilvantartjak-e-ont-oltandokent\n\u00a0\nA h\u00e1ziorvosok a praxisukhoz tartoz\u00f3 v\u00e9d\u0151olt\u00e1sra regisztr\u00e1ltak list\u00e1j\u00e1t heti friss\u00edt\u00e9ssel megkapj\u00e1k. Mindenki sorra fog ker\u00fclni, aki online vagy post\u00e1n regisztr\u00e1lt.\u00a0\n\nAz Operat\u00edv T\u00f6rzs \u00e9s az olt\u00e1si munkacsoport m\u00f3dos\u00edtotta az olt\u00e1si strat\u00e9gi\u00e1t, hogy min\u00e9l el\u0151bb min\u00e9l t\u00f6bb ember kapja meg az els\u0151 olt\u00e1s\u00e1t. Minden rendelkez\u00e9sre \u00e1ll\u00f3 \u00e9s be\u00e9rkez\u0151 vakcinasz\u00e1ll\u00edtm\u00e1nyt teljes mennyis\u00e9gben \u00e9s miel\u0151bb igyeksz\u00fcnk bekapcsolni az olt\u00e1sba. Mind az \u00f6t Magyarorsz\u00e1gon alkalmazott vakcina\u00a0hat\u00e1sos\u00a0\u00e9s biztons\u00e1gos, \u00e9s v\u00e9delmet ad a koronav\u00edrus-fert\u0151z\u00e9s s\u00falyos lefoly\u00e1sa ellen.\nAz uni\u00f3s beszerz\u00e9sb\u0151l 5 gy\u00e1rt\u00f3t\u00f3l v\u00e1runk 24 milli\u00f3 adag vakcin\u00e1t: Pfizer-BioNTech, Moderna, AstraZeneca, Janssen, Curevac, ezekb\u0151l eddig\u00a0csak a Pfizer, a Moderna \u00e9s az AstraZeneca rendelkezik uni\u00f3s enged\u00e9llyel \u00e9s kezdte meg a sz\u00e1ll\u00edt\u00e1st Magyarorsz\u00e1gra.\u00a0Mivel a br\u00fcsszeli beszerz\u00e9sb\u0151l\u00a0kev\u00e9s vakcina \u00e9rkezik \u00e9s lassan,\u00a0Magyarorsz\u00e1g mindent megtesz, hogy legyen el\u00e9g vakcina a t\u00f6meges olt\u00e1s megkezd\u00e9s\u00e9hez. A nyugati vakcin\u00e1kon t\u00fal\u00a03,5 milli\u00f3 ember olt\u00e1s\u00e1hoz el\u00e9g k\u00ednai \u00e9s orosz vakcin\u00e1t is lek\u00f6t\u00f6tt\u00fcnk.\u00a0A k\u00ednai\u00a0 Sinopharm olt\u00f3anyagb\u00f3l eddig 1,1 milli\u00f3 adag vakcina \u00e9rkezett, ezt els\u0151sorban a h\u00e1ziorvosok haszn\u00e1lj\u00e1k a regisztr\u00e1lt id\u0151sek els\u0151 \u00e9s m\u00e1sodik k\u00f6r\u00f6s olt\u00e1s\u00e1hoz. Az orosz vakcin\u00e1t\u00a0is a regisztr\u00e1lt id\u0151sek olt\u00e1s\u00e1ra haszn\u00e1lj\u00e1k a\u00a0megyei k\u00f3rh\u00e1zak olt\u00f3pontjain.\u00a0 Az OGY\u00c9I k\u00e9t \u00fajabb keleti vakcina (CanSino, CoviShield) behozatal\u00e1t is enged\u00e9lyezte, de ezek sz\u00e1ll\u00edt\u00e1sa csak hetek m\u00falva v\u00e1rhat\u00f3.\u00a0A Magyarorsz\u00e1gra \u00e9rkezett vakcin\u00e1kr\u00f3l:\u00a0\nhttps://koronavirus.gov.hu/cikkek/magyarorszagra-erkezett-vakcinak-tipusa-es-mennyisege-9\n\u00a0\nAz olt\u00e1si rendben az eg\u00e9szs\u00e9g\u00fcgyi dolgoz\u00f3k az els\u0151k,\u00a0az \u0151 kamp\u00e1nyszer\u0171 olt\u00e1suk lez\u00e1rult,\u00a0de a m\u00e1sodik k\u00f6r\u00f6s olt\u00e1sok folytat\u00f3dnak \u00e9s term\u00e9szetesen azokat az eg\u00e9szs\u00e9g\u00fcgyben dolgoz\u00f3kat is m\u00e9g beoltj\u00e1k, akik most jelentkeznek olt\u00e1s\u00e9rt a k\u00f3rh\u00e1zi olt\u00f3pontokon.\nM\u00e1sodik k\u00f6rben az id\u0151sotthonok \u00e9s a bentlak\u00e1sos szoci\u00e1lis int\u00e9zm\u00e9nyek olt\u00e1s\u00e1t v\u00e9gezt\u00e9k el.\u00a0Eddig \u00f6sszesen 87 ezren \u00e9ltek az olt\u00e1s lehet\u0151s\u00e9g\u00e9vel, t\u00f6bbs\u00e9g\u00fck m\u00e1r a m\u00e1sodik olt\u00e1s\u00e1t is megkapta.\u00a0Azok az id\u0151sek vagy szoci\u00e1lis dolgoz\u00f3k, akik eddig nem \u00e9ltek az olt\u00e1s lehet\u0151s\u00e9g\u00e9vel, de meggondolj\u00e1k magukat az int\u00e9zm\u00e9ny vezet\u00e9s\u00e9n\u00e9l jelezhetik e sz\u00e1nd\u00e9kukat. Azokba az int\u00e9zm\u00e9nyekbe, ahol a j\u00e1rv\u00e1ny\u00fcgyi helyzet eddig nem tette lehet\u0151v\u00e9 az olt\u00e1st, az olt\u00f3csapatok visszat\u00e9rnek. Az id\u0151sotthonokban m\u00e1r egy\u00e9rtelm\u0171en \u00e9rezhet\u0151 a v\u00e9d\u0151olt\u00e1s pozit\u00edv hat\u00e1sa.\nHarmadik k\u00f6rben, febru\u00e1r els\u0151 het\u00e9n\u00a0elkezd\u0151d\u00f6tt a v\u00e9d\u0151olt\u00e1sra regisztr\u00e1lt legid\u0151sebbek olt\u00e1sa\u00a0k\u00f3rh\u00e1zi olt\u00f3pontok \u00e9s a h\u00e1ziorvosokn\u00e1l.\u00a0\u00a0Az\u00a0eddig regisztr\u00e1lt 65 \u00e9v felettiek k\u00f6zel 90%-a m\u00e1r megkapta az olt\u00e1st\u00a0a h\u00e1ziorvosn\u00e1l vagy k\u00f3rh\u00e1zi olt\u00f3ponton. Az olt\u00e1s folyamatos, minden regisztr\u00e1lt id\u0151s sorra fog ker\u00fclni. Az Operat\u00edv T\u00f6rzs eddig is azt k\u00e9rte \u00e9s most is\u00a0azt k\u00e9ri a h\u00e1ziorvosokt\u00f3l, hogy a rendelkez\u00e9sre \u00e1ll\u00f3 vakcin\u00e1kkal a praxisukban a m\u00e9g be nem oltott regisztr\u00e1lt id\u0151sek\u00a0olt\u00e1s\u00e1t v\u00e9gezz\u00e9k \u00e9s\u00a0a legid\u0151sebbekt\u0151l haladjanak kor szerint lefel\u00e9.\u00a0Az olt\u00e1s t\u00f6rt\u00e9nhet a h\u00e1ziorvosi rendel\u0151ben, k\u00f3rh\u00e1zi olt\u00f3ponton vagy az id\u0151s ember otthon\u00e1ban is.\nNegyedik k\u00f6rben, febru\u00e1r 11-\u00e9n megkezd\u0151d\u00f6tt\u00a0 a 60 \u00e9v alatti kr\u00f3nikus betegek olt\u00e1sa is.\u00a0Erre eddig az AstraZeneca vakcin\u00e1t haszn\u00e1lt\u00e1k, mert az eddigi el\u0151\u00edr\u00e1sok szerint\u00a0csak 18-59 \u00e9v k\u00f6z\u00f6ttieket\u00a0 lehetett vele oltani.\u00a0M\u00e1rcius m\u00e1sodik het\u00e9t\u0151l az AstraZenec\u00e1t m\u00e1r a 60 \u00e9v felettiek olt\u00e1s\u00e1ra is haszn\u00e1lj\u00e1k.\n\u00d6t\u00f6dik k\u00f6rben megkezd\u0151d\u00f6tt a v\u00e9dekez\u00e9sben r\u00e9sztvev\u0151 rend\u0151r\u00f6k, rendv\u00e9delmi dolgoz\u00f3k \u00e9s katon\u00e1k olt\u00e1sa is.\u00a0Erre az\u00e9rt van sz\u00fcks\u00e9g, hogy a j\u00e1rv\u00e1ny elleni eg\u00e9szs\u00e9g\u00fcgyi \u00e9s rendv\u00e9delmi v\u00e9dekez\u00e9s, az orsz\u00e1g k\u00f6zbiztons\u00e1ga \u00e9s hat\u00e1rv\u00e9delme tov\u00e1bbra is zavartalan legyen.\nHatodik k\u00f6rben megkezd\u0151d\u00f6tt a kritikus infrastrukt\u00far\u00e1ban dolgoz\u00f3k olt\u00e1sa. P\u00e9ld\u00e1ul az orsz\u00e1g \u00e1ramell\u00e1t\u00e1s\u00e1t biztos\u00edt\u00f3 paksi atomer\u0151m\u0171, a t\u00f6megk\u00f6zleked\u00e9si v\u00e1llalatok (M\u00c1V, BKK, GYSEV) \u00e9rintett dolgoz\u00f3znak olt\u00e1sa.\nHetedik k\u00f6rben megkezd\u0151d\u00f6tt az \u00f3vodai,\u00a0\u00a0iskolai, b\u00f6lcs\u0151dei dolgoz\u00f3k kamp\u00e1nyszer\u0171 olt\u00e1sa is.\u00a0L\u00e1sd:\u00a0https://koronavirus.gov.hu/cikkek/csutortoktol-ujabb-100-ezer-bolcsodei-ovodai-es-iskolai-dolgozot-oltanak-soron-kivul\n\n\n\n\n\n\n\nCs\u00fct\u00f6rt\u00f6kt\u0151l \u00fajabb 100 ezer b\u00f6lcs\u0151dei, \u00f3vodai \u00e9s iskolai dolgoz\u00f3t oltanak soron k\u00edv\u00fcl\nkoronavirus.gov.hu\nEddig t\u00f6bb mint 100 ezer pedag\u00f3gus kapta meg az olt\u00e1st \u00e9s kedden \u00fajabb 100 ezer a b\u00f6lcs\u0151dei, \u00f3vodai \u00e9s iskolai dolgoz\u00f3 kapott SMS-ben beh\u00edv\u00f3t a soron k\u00edv\u00fcli olt\u00e1sra. Az olt\u00e1s cs\u00fct\u00f6rt\u00f6k \u00e9s vas\u00e1rnap k\u00f6z\u00f6tt lesz a k\u00f3rh\u00e1zi olt\u00f3pontokon \u00e9s ez\u00fattal is Pfizer vakcin\u00e1val t\u00f6rt\u00e9nik.\n\n\n\n\nNyolcadik k\u00f6rben, m\u00e1r egyre t\u00f6bb praxisban oltani tudj\u00e1k a 60 \u00e9v alatti regisztr\u00e1ltakat is. A h\u00e1ziorvosok szakmai vezet\u0151i ehhez szakmai aj\u00e1nl\u00e1st dolgoztak ki, hogy mely kock\u00e1zati betegs\u00e9ggel rendelkez\u0151knek javasolt els\u0151bbs\u00e9get adni.\n\u00a0\nA szakmai aj\u00e1nl\u00e1sok szerint m\u00e1r a v\u00e1rand\u00f3sok is k\u00e9rhetik az olt\u00e1st.\u00a0Nekik szint\u00e9n regisztr\u00e1lni kell a\u00a0www.vakcinainfo.gov.hu\u00a0honlapon, majd a regisztr\u00e1ci\u00f3 t\u00e9ny\u00e9t jelezni kell a h\u00e1ziorvosnak, aki egy\u00e9ni m\u00e9rlegel\u00e9s alapj\u00e1n d\u00f6nt az olthat\u00f3s\u00e1gr\u00f3l, \u00e9s gondoskodik az olt\u00e1s megszervez\u00e9s\u00e9r\u0151l: k\u00f3rh\u00e1zi olt\u00f3ponton (Pfizer) vagy a h\u00e1ziorvosi rendel\u0151ben (Moderna). B\u0151vebben:\u00a0https://koronavirus.gov.hu/cikkek/az-oltast-kero-varandosok-regisztraljanak-majd-azutan-jelezzek-oltasi-szandekukat\n\n\n\n\n\n\n\nAz olt\u00e1st k\u00e9r\u0151 v\u00e1rand\u00f3sok regisztr\u00e1ljanak, majd azut\u00e1n jelezz\u00e9k olt\u00e1si sz\u00e1nd\u00e9kukat a h\u00e1ziorvosn\u00e1l!\nkoronavirus.gov.hu\nAz Orsz\u00e1gos olt\u00e1si munkacsoport \u00e9s a h\u00e1ziorvosok orsz\u00e1gosa kollegi\u00e1lis szakmai vezet\u0151j\u00e9nek d\u00f6nt\u00e9se, valamint az elm\u00falt napok tapasztalatai alapj\u00e1n arra k\u00e9rj\u00fck az olt\u00e1st ig\u00e9nyl\u0151 v\u00e1rand\u00f3sokat, hogy amennyiben szeretn\u00e9nek olt\u00e1st, akkor el\u0151bb regisztr\u00e1ljanak a www.vakcinainfo.gov.hu honlapon \u00e9s ezt k\u00f6vet\u0151en t\u00e1j\u00e9koztass\u00e1k h\u00e1ziorvosukat az olt\u00e1si sz\u00e1nd\u00e9kukr\u00f3l. Ezt k\u00f6vet\u0151en a\n\n\n\n\n\n\u00a0\n\n\n\n\n\n\n\nVakcinainf\u00f3\nwww.vakcinainfo.gov.hu\nEzen az oldalon lehet regisztr\u00e1lni a koronav\u00edrus elleni olt\u00e1sra. Az olt\u00e1s \u00f6nk\u00e9ntes \u00e9s ingyenes. Amennyiben szeretn\u00e9 beoltatni mag\u00e1t, regisztr\u00e1ljon most.\n\n\n\n\n\u00a0\nK\u00e9rj\u00fck az oltand\u00f3kat, hogy ak\u00e1r a h\u00e1ziorvosi rendel\u0151ben, ak\u00e1r k\u00f3rh\u00e1zi olt\u00f3ponton t\u00f6rt\u00e9nik az olt\u00e1s, az el\u0151re egyeztetett id\u0151pontra\u00a0 pontosan\u00a0\u00e9rkezzenek, hogy a csoportosul\u00e1st, a\u00a0tumultust\u00a0elker\u00fclj\u00e9k! Tov\u00e1bb\u00e1\u00a0k\u00e9rj\u00fck az oltand\u00f3kat, hogy ha tehetik, akkor\u00a0nyomtass\u00e1k ki, t\u00f6lts\u00e9k ki \u00e9s vigy\u00e9k magukkal az olt\u00e1sra a hozz\u00e1j\u00e1rul\u00f3 nyilatkozatot, mert ez jelent\u0151sen meggyors\u00edtja az olt\u00e1ssal j\u00e1r\u00f3 adminisztr\u00e1ci\u00f3t.\u00a0Hozz\u00e1j\u00e1rul\u00f3 nyilatkozat:\u00a0https://koronavirus.gov.hu/cikkek/hozzajarulo-nyilatkozat-nyomtassa-ki-toltse-ki-es-vigye-magaval-az-oltasra\n\n\n\n\n\n\n\nHozz\u00e1j\u00e1rul\u00f3 nyilatkozat \u2013 Nyomtassa ki, t\u00f6ltse ki \u00e9s vigye mag\u00e1val az olt\u00e1sra!\nkoronavirus.gov.hu\nJelent\u0151sen meggyors\u00edtja az olt\u00e1ssal j\u00e1r\u00f3 adminisztr\u00e1ci\u00f3t, ha az oltand\u00f3k magukkal viszik az olt\u00e1sra a hozz\u00e1j\u00e1rul\u00f3 nyilatkozatot. K\u00e9rj\u00fck, hogy ha teheti, akkor nyomtassa ki, t\u00f6ltse ki \u00e9s vigye mag\u00e1val az olt\u00e1sra a nyilatkozatot ak\u00e1r h\u00e1ziorvosi rendel\u0151be, ak\u00e1r k\u00f3rh\u00e1zi olt\u00f3pontra h\u00edvj\u00e1k \u00d6nt!\n\n\n\n\n\u00a0\nTov\u00e1bbra is kiemelten fontos az\u00a0id\u0151sek \u00e9s kr\u00f3nikus betegek\u00a0v\u00e9delme. Az id\u0151seket is k\u00e9rj\u00fck, hogy fokozottan figyeljenek magukra \u00e9s az \u00e1ltal\u00e1nos \u00f3vint\u00e9zked\u00e9sek\u00a0betart\u00e1s\u00e1ra.\u00a0Felh\u00edvjuk a figyelmet, hogy a k\u00f3rh\u00e1zakban \u00e9s az id\u0151sotthonokban v\u00e1ltozatlanul l\u00e1togat\u00e1si tilalom van \u00e9rv\u00e9nyben.\u00a0\nA korm\u00e1ny az eg\u00e9szs\u00e9g\u00fcgyi v\u00e9dekez\u00e9s fenntart\u00e1sa mellett tov\u00e1bbi\u00a0csal\u00e1dv\u00e9delmi int\u00e9zked\u00e9seken\u00a0dolgozik \u00e9s\u00a0elind\u00edtotta a gazdas\u00e1g-\u00fajraind\u00edt\u00e1si akci\u00f3tervet.\n\n"}]