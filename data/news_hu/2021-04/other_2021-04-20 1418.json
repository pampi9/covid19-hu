[{"date": "2021-04-20 14:18", "url": "https://koronavirus.gov.hu/cikkek/fulop-attila-matol-megszunik-latogatasi-tilalom-gyermekvedelmi-intezmenyekben", "h1": "F\u00fcl\u00f6p Attila: m\u00e1t\u00f3l megsz\u0171nik a l\u00e1togat\u00e1si tilalom a gyermekv\u00e9delmi int\u00e9zm\u00e9nyekben", "body": "\nM\u00e1t\u00f3l megsz\u0171nik a l\u00e1togat\u00e1si \u00e9s az int\u00e9zm\u00e9nyelhagy\u00e1si tilalom a gyermekv\u00e9delmi int\u00e9zm\u00e9nyekben - k\u00f6z\u00f6lte az Emberi Er\u0151forr\u00e1sok Miniszt\u00e9rium\u00e1nak szoci\u00e1lis \u00fcgyek\u00e9rt felel\u0151s \u00e1llamtitk\u00e1ra a Facebook-oldal\u00e1n.\n\n\nF\u00fcl\u00f6p Attila bejegyz\u00e9se szerint n\u00e9mi korl\u00e1toz\u00e1ssal ism\u00e9t szem\u00e9lyesen lehet tartani a kapcsolatot, a gyermekek \u00e9s fiatalok pedig \u00fajra a h\u00e1zirend szerint mehetnek kimen\u0151re. A koronav\u00edrus-j\u00e1rv\u00e1ny miatt azonban t\u00f6bb \u00f3vint\u00e9zked\u00e9s tov\u00e1bbra is \u00e9rv\u00e9nyben marad a gyermekek \u00e9s az ott dolgoz\u00f3k v\u00e9delm\u00e9ben - \u00edrta.\n\u00a0\u00a0\u00a0\u00a0Az \u00e1llamtitk\u00e1r besz\u00e1molt arr\u00f3l is, hogy kedden Szegeden bekapcsol\u00f3dott a Szent \u00c1gota Gyermekv\u00e9delmi Szolg\u00e1ltat\u00f3 online szakmai \u00e9rtekezlet\u00e9be, amelyen a szervezet csaknem 170 gyermekv\u00e9delmi szakember\u00e9vel t\u00f6bbi k\u00f6z\u00f6tt a ter\u00fcleten dolgoz\u00f3k \u00e1ldozatos helyt\u00e1ll\u00e1s\u00e1r\u00f3l is besz\u00e9lgettek.\n\n\nMTI 2021. \u00e1prilis 20.\n\n"}]