[{"date": "2021-04-28 12:31", "url": "https://koronavirus.gov.hu/cikkek/kasler-ujraindulnak-nepegeszsegugyi-szurovizsgalatok", "h1": "K\u00e1sler: \u00fajraindulnak a n\u00e9peg\u00e9szs\u00e9g\u00fcgyi sz\u0171r\u0151vizsg\u00e1latok", "body": "\nCs\u00fct\u00f6rt\u00f6kt\u0151l \u00fajraindulnak a megel\u0151z\u00e9st szolg\u00e1l\u00f3 n\u00e9peg\u00e9szs\u00e9g\u00fcgyi c\u00e9l\u00fa, szervezett onkol\u00f3giai sz\u0171r\u0151vizsg\u00e1latok - jelentette be az emberi er\u0151forr\u00e1sok minisztere k\u00f6z\u00f6ss\u00e9gi oldal\u00e1n.\n\n\nK\u00e1sler Mikl\u00f3s szerdai bejegyz\u00e9s\u00e9ben azt \u00edrta: a magyar eg\u00e9szs\u00e9g\u00fcgy az ut\u00f3bbi hetekben olyan m\u00f3don jutott t\u00fal a koronav\u00edrus-j\u00e1rv\u00e1ny harmadik hull\u00e1m\u00e1nak legkritikusabb szakasz\u00e1n, hogy valamennyi beteg sz\u00e1m\u00e1ra biztos\u00edtott maradt az ell\u00e1t\u00e1s.\n\u00a0\u00a0\u00a0\u00a0A j\u00e1rv\u00e1ny visszaszor\u00edt\u00e1s\u00e1nak azonban a legfontosabb eszk\u00f6ze tov\u00e1bbra is a v\u00e9d\u0151olt\u00e1s - hangs\u00falyozta a miniszter, aki arra biztat mindenkit, hogy regisztr\u00e1ljon \u00e9s \u00e9ljen az olt\u00e1s lehet\u0151s\u00e9g\u00e9vel.\n\nMTI 2021. \u00e1prilis 28.\n\n"}]