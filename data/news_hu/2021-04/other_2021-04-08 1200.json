[{"date": "2021-04-08 12:00", "url": "https://koronavirus.gov.hu/cikkek/varga-mihaly-iden-mind-az-allami-mind-privat-beruhazasok-erosodhetnek", "h1": "Varga Mih\u00e1ly: id\u00e9n mind az \u00e1llami, mind a priv\u00e1t beruh\u00e1z\u00e1sok er\u0151s\u00f6dhetnek", "body": "\nId\u00e9n mind az \u00e1llami, mind pedig a priv\u00e1t szf\u00e9ra beruh\u00e1z\u00e1sai er\u0151s\u00f6dhetnek: foly\u00f3 \u00e1ron m\u00e9rve 9 sz\u00e1zal\u00e9k felett, volumenben 4 sz\u00e1zal\u00e9kot meghalad\u00f3 m\u00e9rt\u00e9kben - k\u00f6z\u00f6lte Varga Mih\u00e1ly p\u00e9nz\u00fcgyminiszter cs\u00fct\u00f6rt\u00f6k\u00f6n a Facebook-oldal\u00e1n a K\u00f6zponti Statisztikai Hivatal (KSH) \u00e9s a t\u00e1rca adatai alapj\u00e1n.\n\n\nMint \u00edrta: tavaly 13 ezer milli\u00e1rd forint f\u00f6l\u00e9 emelkedett a magyarorsz\u00e1gi beruh\u00e1z\u00e1sok \u00e9rt\u00e9ke. Id\u00e9n pedig meghaladhatja a 14 ezer milli\u00e1rd forintot, foly\u00f3 \u00e1ron sz\u00e1m\u00edtva.\n\u00a0\u00a0\u00a0\u00a0Az \u00e1llami beruh\u00e1z\u00e1si r\u00e1ta a 2019-es 6,2 sz\u00e1zal\u00e9kr\u00f3l 6,4 sz\u00e1zal\u00e9kra n\u0151tt tavaly, id\u00e9n tov\u00e1bb emelkedhet 6,5 sz\u00e1zal\u00e9kra. Ez Eur\u00f3p\u00e1ban a legmagasabb \u00e9rt\u00e9k - tette hozz\u00e1.\n\u00a0\u00a0\u00a0\u00a0A t\u00e1rcavezet\u0151 kiemelte: a priv\u00e1t szektor beruh\u00e1z\u00e1sainak \u00e9rt\u00e9ke a v\u00e1ls\u00e1g ellen\u00e9re is n\u00f6vekedni tudott, meghaladta a 10 ezer milli\u00e1rd forintot tavaly.\nAl\u00e1h\u00fazta, hogy munkahelyet \u00e9s gazdas\u00e1gi n\u00f6veked\u00e9st a beruh\u00e1z\u00e1sok adnak, ez\u00e9rt t\u00e1mogatja a korm\u00e1ny a v\u00e1ls\u00e1g alatt is a v\u00e1llalkoz\u00e1sok fejleszt\u00e9seit, a csal\u00e1dok beruh\u00e1z\u00e1sait - p\u00e9ld\u00e1ul az Otthonteremt\u00e9si Programmal. Tov\u00e1bb\u00e1 folytat\u00f3dnak, s\u0151t b\u0151v\u00fclnek az \u00e1llami fejleszt\u00e9sek is - \u00edrta Varga Mih\u00e1ly.\n\n\nMTI 2021. \u00e1prilis 8.\n\n"}]