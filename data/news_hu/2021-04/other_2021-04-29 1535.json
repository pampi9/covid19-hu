[{"date": "2021-04-29 15:35", "url": "https://koronavirus.gov.hu/cikkek/ujabb-400-ezer-oltoanyag-erkezett-kinabol-csutortokon", "h1": "\u00dajabb 400 ezer olt\u00f3anyag \u00e9rkezett K\u00edn\u00e1b\u00f3l cs\u00fct\u00f6rt\u00f6k\u00f6n", "body": "\n\u00dajabb 400 ezer olt\u00f3anyag \u00e9rkezett cs\u00fct\u00f6rt\u00f6k\u00f6n K\u00edn\u00e1b\u00f3l - mondta a k\u00fclgazdas\u00e1gi \u00e9s k\u00fcl\u00fcgyminiszter az MTI-nek.\n\n\nSzijj\u00e1rt\u00f3 P\u00e9ter k\u00f6z\u00f6lte: m\u00e1r 1,7 milli\u00f3 olt\u00f3anyag \u00e9rkezett K\u00edn\u00e1b\u00f3l, ami hozz\u00e1j\u00e1rult ahhoz, hogy Magyarorsz\u00e1g Eur\u00f3pa \"\u00e9lmez\u0151ny\u00e9be\", eg\u00e9szen pontosan a m\u00e1sodik helyre ker\u00fclt az \u00e1toltotts\u00e1g tekintet\u00e9ben.\n\u00a0\u00a0\u00a0\u00a0Az olt\u00f3anyagok hozz\u00e1j\u00e1rulhatnak ahhoz, hogy n\u00e9h\u00e1ny napon bel\u00fcl el\u00e9rj\u00fck a n\u00e9gymilli\u00f3 beoltottat - emelte ki.\n\"A l\u00e9gisz\u00e1ll\u00edt\u00e1sok folytat\u00f3dnak, a k\u00ednaiakkal most m\u00e1r a j\u00f6v\u0151 heti \u00e9s az azt k\u00f6vet\u0151 hetek sz\u00e1ll\u00edt\u00e1si menetrendj\u00e9r\u0151l t\u00e1rgyalunk. Ennek nyom\u00e1n azt\u00e1n a n\u00e9gymilli\u00f3 ut\u00e1n j\u00f6het az \u00f6tmilli\u00f3s c\u00e9l min\u00e9l el\u0151bbi el\u00e9r\u00e9se\" - fogalmazott Szijj\u00e1rt\u00f3 P\u00e9ter.\n\u00a0Kit\u00e9rt arra is, \u00e9ppen \"a Karmelit\u00e1ba\" indul, ahol Orb\u00e1n Viktor minisztereln\u00f6k a K\u00ednai N\u00e9pk\u00f6zt\u00e1rsas\u00e1g eln\u00f6k\u00e9vel, Hszi Csin-pinggel besz\u00e9l telefonon, els\u0151sorban a vil\u00e1gj\u00e1rv\u00e1nnyal szembeni v\u00e9dekez\u00e9s sor\u00e1n kialak\u00edtott egy\u00fcttm\u0171k\u00f6d\u00e9sr\u0151l.\n\u00a0\u00a0\u00a0\u00a0Az elm\u00falt h\u00f3napokban rendk\u00edv\u00fcl hat\u00e9kony egy\u00fcttm\u0171k\u00f6d\u00e9s j\u00f6tt l\u00e9tre K\u00edna \u00e9s Magyarorsz\u00e1g k\u00f6z\u00f6tt - jelentette ki Szijj\u00e1rt\u00f3 P\u00e9ter.\n\nMTI 2021. \u00e1prilis 29., cs\u00fct\u00f6rt\u00f6k 15:15\n\n"}]