[{"date": "2021-04-04 11:04", "url": "https://koronavirus.gov.hu/cikkek/orban-viktor-husvet-utani-elso-masodik-napon-meglesz-25-milliomodik-beoltott", "h1": "Orb\u00e1n Viktor: a h\u00fasv\u00e9t ut\u00e1ni els\u0151-m\u00e1sodik napon meglesz a 2,5 milliomodik beoltott", "body": "\nOrb\u00e1n Viktor minisztereln\u00f6k h\u00fasv\u00e9tvas\u00e1rnap reggel megl\u00e1togatta a Hungaropharma X. ker\u00fcleti telephely\u00e9t, ahonnan minden hajnalban elindulnak a vakcinasz\u00e1ll\u00edtm\u00e1nyok az olt\u00f3pontokra - t\u00e1j\u00e9koztatta az MTI-t Havasi Bertalan, a korm\u00e1nyf\u0151 sajt\u00f3f\u0151n\u00f6ke.\n\n\nA minisztereln\u00f6k a helysz\u00ednen k\u00e9sz\u00fclt vide\u00f3j\u00e1ban, amely a k\u00f6z\u00f6ss\u00e9gi oldal\u00e1n l\u00e1that\u00f3, elmondta: az olt\u00e1sn\u00e1l mindig az \u00e1pol\u00f3n\u0151kre \u00e9s orvosokra gondolunk, pedig kellene gondolnunk a rakod\u00f3munk\u00e1sokra, pil\u00f3t\u00e1kra, sof\u0151r\u00f6kre, anyagkiad\u00f3kra is, hiszen az \u0151 munk\u00e1jukkal kezd\u0151dhet meg az olt\u00e1s.\n\u00a0\u00a0\u00a0\u00a0\"Ezt a munk\u00e1t minden hajnalban elv\u00e9gzik. Ma is \u00edgy van, \u00e9s j\u00f3 es\u00e9ly\u00fcnk van arra, hogy ha holnap \u00e9s holnaput\u00e1n is rendben mennek a dolgok, akkor a h\u00fasv\u00e9t ut\u00e1ni els\u0151-m\u00e1sodik napon meglesz a 2,5 milliomodik beoltott\" - fogalmazott Orb\u00e1n Viktor.\n\nMTI 2021. \u00e1prilis 4.\n\n"}]