[{"date": "2021-04-07 20:47", "url": "https://koronavirus.gov.hu/cikkek/kormany-az-operativ-torzs-javaslatara-egyes-vedelmi-intezkedesek-meghosszabbitasarol-dontott", "h1": "A korm\u00e1ny az Operat\u00edv T\u00f6rzs javaslat\u00e1ra egyes v\u00e9delmi int\u00e9zked\u00e9sek meghosszabb\u00edt\u00e1s\u00e1r\u00f3l d\u00f6nt\u00f6tt", "body": "\nA korm\u00e1ny a magyar emberek eg\u00e9szs\u00e9g\u00e9nek v\u00e9delm\u00e9ben, az Operat\u00edv T\u00f6rzs javaslat\u00e1ra 2021. \u00e1prilis 19-ig meghosszabb\u00edtja a hat\u00e1lyban l\u00e9v\u0151 v\u00e9delmi int\u00e9zked\u00e9sek \u00e9rv\u00e9nyess\u00e9g\u00e9t. R\u00e9szletek hamarosan a Magyar K\u00f6zl\u00f6nyben.\n\nV\u00e1ltozatlanok maradnak a maszkvisel\u00e9sre vonatkoz\u00f3 szab\u00e1lyok, a telep\u00fcl\u00e9sek belter\u00fclet\u00e9n, az utc\u00e1n \u00e9s a k\u00f6zter\u00fcleten tov\u00e1bbra is mindenki k\u00f6teles maszkot hordani, illetve k\u00f6zter\u00fcleten \u00e9s nyilv\u00e1nos helyen a 1,5 m\u00e9teres t\u00e1vols\u00e1got tartani. Szabadid\u0151s sport tev\u00e9kenys\u00e9g \u2013 a kij\u00e1r\u00e1si tilalmon k\u00edv\u00fcli id\u0151szakban - tov\u00e1bbra is folytathat\u00f3 egyed\u00fcl vagy ugyanazon h\u00e1ztart\u00e1sban \u00e9l\u0151kkel, azzal a felt\u00e9tellel hogy m\u00e1sokt\u00f3l legal\u00e1bb 1,5 m\u00e9ter t\u00e1vols\u00e1got kell tartani. A vend\u00e9gl\u00e1t\u00f3 \u00fczletek tov\u00e1bbra sem nyithatnak ki norm\u00e1l \u00fczemben, csak az ott dolgoz\u00f3k tart\u00f3zkodhatnak ezekben az egys\u00e9gekben. Csak az elvitelre alkalmas \u00e9telek kiad\u00e1sa \u00e9s sz\u00e1ll\u00edt\u00e1sa \u00e9rdek\u00e9ben, az ehhez sz\u00fcks\u00e9ges id\u0151tartamig mehetnek be az \u00e9ttermekbe a vend\u00e9gek. A sz\u00e1llod\u00e1k \u00e9s fitnesztermek tov\u00e1bbra sem fogadhatnak vend\u00e9geket. Ugyan\u00edgy \u00e1prilis 19-ig meghosszabbodik a Magyarorsz\u00e1g valamennyi schengeni bels\u0151 hat\u00e1rszakasz\u00e1ra ideiglenesen bevezetett hat\u00e1rellen\u0151rz\u00e9si \u00e9s hat\u00e1r\u0151rizeti feladatok hat\u00e1lya.\nKorm\u00e1nyzati T\u00e1j\u00e9koztat\u00e1si K\u00f6zpont\n\u00a0\n\n"}]