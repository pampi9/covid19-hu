[{"date": "2021-04-30 19:41", "url": "https://koronavirus.gov.hu/cikkek/orban-viktor-4-millio-honfitarsunk-beoltva", "h1": "Orb\u00e1n Viktor: 4 milli\u00f3 honfit\u00e1rsunk beoltva", "body": "\nN\u00e9gymilli\u00f3 magyar m\u00e1r megkapta a koronav\u00edrus elleni v\u00e9d\u0151olt\u00e1st - err\u0151l tett k\u00f6zz\u00e9 egy r\u00f6vid vide\u00f3t a minisztereln\u00f6k p\u00e9nteken kora este Facebook-oldal\u00e1n.\n\n\u00a0\u00a0\u00a0\u00a0Orb\u00e1n Viktor hozz\u00e1tette: \"Oltani, oltani, oltani! Folytatjuk!\".\n\u00a0\u00a0\u00a0\u00a0A korm\u00e1nyf\u0151 reggel a Kossuth r\u00e1di\u00f3 J\u00f3 reggelt, Magyarorsz\u00e1g! c\u00edm\u0171 m\u0171sor\u00e1ban besz\u00e9lt arr\u00f3l, hogy p\u00e9nteken biztos el\u00e9ri a n\u00e9gymilli\u00f3t a beoltottak sz\u00e1ma, \u00edgy szombaton \u00e9letbe l\u00e9phetnek az \u00faj szab\u00e1lyok. \u00cdgy a kij\u00e1r\u00e1si tilalom kezdete \u00e9jf\u00e9lre m\u00f3dosul, este 11 \u00f3r\u00e1ig lehetnek nyitva a boltok \u00e9s a vend\u00e9gl\u00e1t\u00f3helyek.\n\u00a0\u00a0\u00a0\u00a0A v\u00e9detts\u00e9gi igazolv\u00e1nnyal rendelkez\u0151k sz\u00e1m\u00e1ra megny\u00edlnak a vend\u00e9gl\u00e1t\u00f3helyek bels\u0151 terei, a sz\u00e1llod\u00e1k, a szabadid\u0151s l\u00e9tes\u00edtm\u00e9nyek, az \u00e1llatkertek, m\u00fazeumok, mozik, sz\u00ednh\u00e1zak, edz\u0151termek \u00e9s sportesem\u00e9nyek, \u00e9s ezeket a helyeket rokon k\u00eds\u00e9ret\u00e9ben kiskor\u00faak is l\u00e1togathatj\u00e1k - sorolta a korm\u00e1nyf\u0151.\nB\u0151vebben:\u00a0https://koronavirus.gov.hu/cikkek/orban-ujabb-szakaszhatarhoz-erkezunk-jarvany-elleni-kuzdelemben-\n\nMTI\n\n"}]