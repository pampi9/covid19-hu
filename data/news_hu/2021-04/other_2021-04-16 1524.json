[{"date": "2021-04-16 15:24", "url": "https://koronavirus.gov.hu/cikkek/novak-egyszerubb-feltetelek-mellett-meg-tobben-igenyelhetik-az-otthonteremtesi-es", "h1": "Nov\u00e1k: egyszer\u0171bb felt\u00e9telek mellett, m\u00e9g t\u00f6bben ig\u00e9nyelhetik az otthonteremt\u00e9si \u00e9s otthonfel\u00faj\u00edt\u00e1si t\u00e1mogat\u00e1sokat", "body": "\nEgyszer\u0171bb felt\u00e9telek mellett, m\u00e9g t\u00f6bben ig\u00e9nyelhetik a janu\u00e1r 1-j\u00e9n bevezetett otthonteremt\u00e9si \u00e9s otthonfel\u00faj\u00edt\u00e1si t\u00e1mogat\u00e1sokat - k\u00f6z\u00f6lte a csal\u00e1dok\u00e9rt felel\u0151s t\u00e1rca n\u00e9lk\u00fcli miniszter Facebook-bejegyz\u00e9s\u00e9ben p\u00e9nteken. Az otthonfel\u00faj\u00edt\u00e1si program \u00e9s a lak\u00e1s\u00e9p\u00edt\u00e9si \u00e1fa 5 %-ra cs\u00f6kkent\u00e9se a korm\u00e1ny \u00e1ltal ind\u00edtott Gazdas\u00e1g-\u00fajraind\u00edt\u00e1si akci\u00f3terv int\u00e9zked\u00e9sei, amelyek a mostani neh\u00e9z j\u00e1rv\u00e1nyhelyzetben val\u00f3s seg\u00edts\u00e9get ny\u00fajtanak a csal\u00e1dok sz\u00e1m\u00e1ra, \u00e9s seg\u00edtik a gazdas\u00e1g er\u0151s\u00f6d\u00e9s\u00e9t.\n\n\nNov\u00e1k Katalin az \u00fajdons\u00e1gok k\u00f6z\u00f6tt eml\u00edtette, hogy b\u0151v\u00fclt az otthonfel\u00faj\u00edt\u00e1si t\u00e1mogat\u00e1s ig\u00e9nyl\u00e9s\u00e9n\u00e9l elsz\u00e1molhat\u00f3 fel\u00faj\u00edt\u00e1sok k\u00f6re. Azok, akik hivat\u00e1sukb\u00f3l fakad\u00f3an a munk\u00e1ltat\u00f3juk \u00e1ltal biztos\u00edtott szolg\u00e1lati ingatlanban \u00e9lnek, a saj\u00e1t tulajdon\u00fa otthonuk fel\u00faj\u00edt\u00e1s\u00e1ra k\u00e9rhetik az otthonfel\u00faj\u00edt\u00e1si t\u00e1mogat\u00e1st an\u00e9lk\u00fcl, hogy kor\u00e1bban egy \u00e9vet ott laktak volna.\n\u00a0\u00a0\u00a0\u00a0A Nemzeti Mintaterv Katal\u00f3gusb\u00f3l let\u00f6lthet\u0151 csal\u00e1di h\u00e1zak tervdokument\u00e1ci\u00f3inak adapt\u00e1ci\u00f3s k\u00f6lts\u00e9gei is elsz\u00e1molhat\u00f3k a csokb\u00f3l, p\u00e9ld\u00e1ul telekre igaz\u00edt\u00e1s, enged\u00e9lyeztet\u00e9s - \u00edrta.\n\u00a0\u00a0\u00a0\u00a0Az otthonfel\u00faj\u00edt\u00e1si k\u00f6lcs\u00f6n felv\u00e9tel\u00e9n\u00e9l a k\u00f6lcs\u00f6nt ig\u00e9nyl\u0151 olyan k\u00f6zeli hozz\u00e1tartoz\u00f3t is bevonhat ad\u00f3st\u00e1rsk\u00e9nt, aki nem tartozik a t\u00e1mogatotti k\u00f6rbe, p\u00e9ld\u00e1ul sz\u00fcl\u0151t, nagysz\u00fcl\u0151t, testv\u00e9rt, tov\u00e1bb\u00e1 az \u00e9lett\u00e1rsat is.\nA 2020-ban megkezdett \u00e9p\u00edtkez\u00e9sekre vonatkoz\u00f3 ad\u00f3-visszat\u00e9r\u00edt\u00e9si t\u00e1mogat\u00e1s kapcs\u00e1n \u00e1tmeneti kedvezm\u00e9nyek vehet\u0151k ig\u00e9nybe - k\u00f6z\u00f6lte Nov\u00e1k Katalin.\n\u00a0\n\n"}]