[{"date": "2021-04-05 11:53", "url": "https://koronavirus.gov.hu/cikkek/koronavirus-sajtokozpont-nem-zart-be-korabban-terezvarosi-szakrendelo-szombati-oltonapon", "h1": "Koronav\u00edrus - Sajt\u00f3k\u00f6zpont: nem z\u00e1rt be kor\u00e1bban a ter\u00e9zv\u00e1rosi szakrendel\u0151 a szombati olt\u00f3napon", "body": "\nT\u00f6bb port\u00e1lon megjelent \u00e1lh\u00edrrel ellent\u00e9tben a szombati olt\u00f3napon nem z\u00e1rt be kor\u00e1bban a ter\u00e9zv\u00e1rosi szakrendel\u0151, hanem a h\u00e1ziorvos v\u00e9letlen\u00fcl rossz napra, vas\u00e1rnapra k\u00fcldte be az oltand\u00f3k egy r\u00e9sz\u00e9t - k\u00f6z\u00f6lte a Koronav\u00edrus Sajt\u00f3k\u00f6zpont h\u00e9tf\u0151n az MTI-vel.\n\n\u00a0Azt \u00edrt\u00e1k: a h\u00e1ziorvos az\u00f3ta m\u00e1r \u00e9rtes\u00edtette a helyes olt\u00e1si id\u0151pontr\u00f3l az \u00e9rintetteket, akik kedden mehetnek olt\u00e1sra.\n\u00a0\u00a0\u00a0\u00a0\u00dagy fogalmaztak: \"Ez\u00faton is k\u00e9rj\u00fck a sajt\u00f3t a hiteles t\u00e1j\u00e9koztat\u00e1sra.\"\n\u00a0\u00a0\u00a0\u00a0A Koronav\u00edrus Sajt\u00f3k\u00f6zpont azt \u00edrta: a \"magyar olt\u00e1si temp\u00f3 egy\u00e9rtelm\u0171en tov\u00e1bbra is kiemelked\u0151\". Az elm\u00falt 7 napban a lakoss\u00e1g 4,19 sz\u00e1zal\u00e9ka kapta meg az els\u0151 vakcin\u00e1t, ezzel Magyarorsz\u00e1g el\u00e9rte a 23,67 sz\u00e1zal\u00e9kos \u00e1toltotts\u00e1got, m\u00edg az Eur\u00f3pai Uni\u00f3ban ez a sz\u00e1m 12,56 sz\u00e1zal\u00e9k.\nMTI 2021. \u00e1prilis 5.\n\n"}]