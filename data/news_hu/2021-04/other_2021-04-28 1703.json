[{"date": "2021-04-28 17:03", "url": "https://koronavirus.gov.hu/cikkek/ujraindul-az-egynapos-sebeszet", "h1": "\u00dajraindul az egynapos seb\u00e9szet", "body": "\nAz \u00faj t\u00edpus\u00fa koronav\u00edrus-j\u00e1rv\u00e1ny harmadik hull\u00e1ma sor\u00e1n az \u00faj fert\u0151z\u00f6ttek \u00e9s a fert\u0151z\u00e9sgyan\u00fas esetek, valamint a k\u00f3rh\u00e1zi ell\u00e1t\u00e1st ig\u00e9nyl\u0151 betegek sz\u00e1m\u00e1nak folyamatos cs\u00f6kken\u00e9se \u00fajra lehet\u0151v\u00e9 teszi az egynapos seb\u00e9szeti ell\u00e1t\u00e1sok beind\u00edt\u00e1s\u00e1t - jelentette be k\u00f6z\u00f6ss\u00e9gi oldal\u00e1n Prof. Dr. K\u00e1sler Mikl\u00f3s, az emberi er\u0151forr\u00e1sok minisztere.\n\n\nA magyar eg\u00e9szs\u00e9g\u00fcgy az ut\u00f3bbi hetekben olyan m\u00f3don jutott t\u00fal a koronav\u00edrus-j\u00e1rv\u00e1ny harmadik hull\u00e1m\u00e1nak legkritikusabb szakasz\u00e1n, hogy valamennyi beteg sz\u00e1m\u00e1ra biztos\u00edtott maradt az ell\u00e1t\u00e1s.\u00a0\u00a0Az egynapos seb\u00e9szeti beavatkoz\u00e1sok kiz\u00e1r\u00f3lag az ell\u00e1t\u00e1s rugalmas tervez\u00e9s\u00e9vel \u00e9s a sz\u00fcks\u00e9ges j\u00e1rv\u00e1ny\u00fcgyi int\u00e9zked\u00e9sek betart\u00e1s\u00e1val ind\u00edthat\u00f3ak \u00fajra. Az egynapos seb\u00e9szeti ell\u00e1t\u00e1sok csak az eg\u00e9szs\u00e9g\u00fcgyi szolg\u00e1ltat\u00f3kn\u00e1l el\u0151zetesen egyeztetett id\u0151pontokban t\u00f6rt\u00e9nhetnek, az eg\u00e9szs\u00e9g\u00fcgyi int\u00e9zm\u00e9nyekbe t\u00f6rt\u00e9n\u0151 bel\u00e9p\u00e9skor pedig testh\u0151m\u00e9rs\u00e9klet m\u00e9r\u00e9s sz\u00fcks\u00e9ges.\u00a0\u00a0\nA betegek felv\u00e9tel\u00e9nek felt\u00e9tele, hogy az eg\u00e9szs\u00e9g\u00fcgyi \u00e1llapotb\u00f3l ad\u00f3d\u00f3 egy\u00e9b kontraindik\u00e1ci\u00f3 nem \u00e1ll fenn \u00e9s \u00e9rv\u00e9nyes v\u00e9detts\u00e9gi igazolv\u00e1nnyal, annak hi\u00e1ny\u00e1ban pedig a tervezett beavatkoz\u00e1st megel\u0151z\u0151 48 \u00f3r\u00e1n bel\u00fcli negat\u00edv SARS-COV-2 PCR teszt eredm\u00e9nnyel \u00e9s a m\u0171t\u00e9t napj\u00e1n v\u00e9gzett negat\u00edv Antig\u00e9n gyorsteszttel rendelkeznek.\n\u00a0\nKiad\u00f3: Emberi Er\u0151forr\u00e1sok Miniszt\u00e9riuma\n\n"}]