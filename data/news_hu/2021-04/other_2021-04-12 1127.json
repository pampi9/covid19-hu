[{"date": "2021-04-12 11:27", "url": "https://koronavirus.gov.hu/cikkek/varga-mihaly-magyar-allampapir-pluszban-megtakaritasok-erteke-atlepte-az-5500-milliard", "h1": "Varga Mih\u00e1ly: a Magyar \u00c1llampap\u00edr Pluszban a megtakar\u00edt\u00e1sok \u00e9rt\u00e9ke \u00e1tl\u00e9pte az 5500 milli\u00e1rd forintot  ", "body": "\n\u00c1tl\u00e9pte az 5500 milli\u00e1rd forintot a Magyar \u00c1llampap\u00edr Pluszba (M\u00c1P+) befektetett megtakar\u00edt\u00e1sok \u00e9rt\u00e9ke\u00a0\u00a0- k\u00f6z\u00f6lte a p\u00e9nz\u00fcgyminiszter a Facebook-oldal\u00e1n h\u00e9tf\u0151n.\n\n\nVarga Mih\u00e1ly szerint ez azt mutatja, hogy a csal\u00e1dok k\u00f6r\u00e9ben tov\u00e1bbra is a M\u00c1P+ a legn\u00e9pszer\u0171bb megtakar\u00edt\u00e1si forma.\n\u00a0\u00a0\u00a0\u00a0Hozz\u00e1tette, tavaly t\u00f6bb mint 1000 milli\u00e1rd forinttal emelkedett a h\u00e1ztart\u00e1sokn\u00e1l l\u00e9v\u0151 \u00e1llampap\u00edr \u00e1llom\u00e1ny, amely jelenleg meghaladja a 9300 milli\u00e1rd forintot.\nAz \u00e1llamad\u00f3ss\u00e1g egynegyed\u00e9t m\u00e1r a magyar emberek finansz\u00edrozz\u00e1k, 2010-ben ez az ar\u00e1ny mind\u00f6ssze 3 sz\u00e1zal\u00e9k volt. Ennek is k\u00f6sz\u00f6nhet\u0151, hogy Magyarorsz\u00e1g mindv\u00e9gig a saj\u00e1t l\u00e1b\u00e1n \u00e1llt a j\u00e1rv\u00e1ny \u00e1ltal okozott gazdas\u00e1gi v\u00e1ls\u00e1gban - fogalmazott Facebook-posztj\u00e1ban a miniszter.\n\n\nMTI 2021. \u00e1prilis 12.\n\n"}]