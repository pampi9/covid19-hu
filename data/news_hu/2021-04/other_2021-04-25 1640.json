[{"date": "2021-04-25 16:40", "url": "https://koronavirus.gov.hu/cikkek/magyarorszag-kormanya-minden-oltas-hatekony", "h1": "Magyarorsz\u00e1g korm\u00e1nya: minden olt\u00e1s hat\u00e9kony", "body": "\nA Pfizer-BioNTech-vakcin\u00e1val t\u00f6rt\u00e9n\u0151 olt\u00e1s ut\u00e1n t\u00f6bben betegedtek meg, \u00e9s k\u00e9tszer annyian haltak meg, mint a Sinopharm-vakcina ut\u00e1n - der\u00fclt ki a Magyarorsz\u00e1g korm\u00e1nya nev\u0171 Facebook-oldal vas\u00e1rnapi bejegyz\u00e9s\u00e9b\u0151l.\n\nAzt \u00edrt\u00e1k: a baloldali politikai er\u0151k t\u00f6bbf\u00e9le m\u00f3don folytatj\u00e1k olt\u00e1sellenes kamp\u00e1nyukat, ennek egyik form\u00e1ja az, hogy k\u00e9ts\u00e9gbe vonj\u00e1k egyes vakcinat\u00edpusok hat\u00e9konys\u00e1g\u00e1t.\n\u00a0\u00a0\u00a0\u00a0A korm\u00e1ny ez\u00e9rt nyilv\u00e1noss\u00e1gra hozza az olt\u00e1sok ut\u00e1ni fert\u0151z\u00e9si \u00e9s hal\u00e1loz\u00e1si adatokat, amelyekb\u0151l \"j\u00f3l l\u00e1that\u00f3, hogy minden Magyarorsz\u00e1gon haszn\u00e1lt vakcina hat\u00e9kony \u00e9s er\u0151s v\u00e9delmet ny\u00fajt a fert\u0151z\u00e9s ellen\" - hangs\u00falyozt\u00e1k.\n\u00a0\u00a0\u00a0\u00a0Mindenkit arra k\u00e9rnek, hogy \u00e9ljen az olt\u00e1s lehet\u0151s\u00e9g\u00e9vel, mert \"az olt\u00e1s \u00e9letet ment.\"\n\u00a0\u00a0\u00a0\u00a0A bejegyz\u00e9shez csatolt k\u00e9pen a m\u00e1sodik olt\u00e1s ut\u00e1ni fert\u0151z\u00e9sek \u00e9s hal\u00e1loz\u00e1sok adatai l\u00e1that\u00f3k: a Pfizer-BioNTech-vakcin\u00e1val t\u00f6rt\u00e9n\u0151 olt\u00e1sok ut\u00e1n 3048-an, a Sinopharm-vakcina ut\u00e1n 1744-en, az AstraZeneca-vakcina ut\u00e1n 613-an, a Szputnyik vakcina ut\u00e1n 201-en, a Moderna-vakcina ut\u00e1n pedig 108-an betegedtek meg.\n\u00a0\u00a0\u00a0\u00a0A Pfizer-BioNTech-vakcin\u00e1val t\u00f6rt\u00e9n\u0151 olt\u00e1sok ut\u00e1n 175-en, a Sinopharm-vakcina ut\u00e1n 78-an, a Moderna-vakcina ut\u00e1n 12-en, az AstraZeneca-vakcina ut\u00e1n hatan, a Szputnyik olt\u00f3anyag ut\u00e1n pedig ketten haltak meg - der\u00fclt ki a t\u00e1bl\u00e1zatb\u00f3l.\nMTI 2021. \u00e1prilis 25.\n\n"}]