[{"date": "2021-04-19 19:16", "url": "https://koronavirus.gov.hu/cikkek/menczer-orvosi-szaklap-allt-ki-kinai-sinopharm-vakcina-mellett", "h1": "Menczer: orvosi szaklap \u00e1llt ki a k\u00ednai Sinopharm-vakcina mellett", "body": "\nA vil\u00e1g legtekint\u00e9lyesebb orvosi szaklapja, a The Lancet \u00e1llt ki a k\u00ednai Sinopharm-vakcina mellett - k\u00f6z\u00f6lte a K\u00fclgazdas\u00e1gi \u00e9s K\u00fcl\u00fcgyminiszt\u00e9rium t\u00e1j\u00e9koztat\u00e1s\u00e9rt \u00e9s Magyarorsz\u00e1g nemzetk\u00f6zi megjelen\u00edt\u00e9s\u00e9\u00e9rt felel\u0151s \u00e1llamtitk\u00e1ra h\u00e9tf\u0151n a k\u00f6z\u00f6ss\u00e9gi oldal\u00e1n.\n\nMenczer Tam\u00e1s a bejegyz\u00e9sben megosztott vide\u00f3ban azt mondta: a cikk szerint a k\u00ednai Sinopharm-vakcina hat\u00e1sos a v\u00edrus d\u00e9l-afrikai mut\u00e1ci\u00f3ja ellen is. J\u00f3 h\u00edrnek nevezte, hogy a szaklap nem k\u00e9rd\u0151jelezi meg az olt\u00f3anyag hat\u00e1soss\u00e1g\u00e1t, hanem azt \u00e1ll\u00edtja, hogy az egyik legvesz\u00e9lyesebb mut\u00e1ns ellen is hat\u00e1sos.\n\u00a0\u00a0\u00a0\u00a0\u00dagy fogalmazott: az\u00e9rt is kell besz\u00e9lni err\u0151l, mert a m\u00falt h\u00e9ten n\u00e9h\u00e1ny nap alatt az \"olt\u00e1sellenes baloldal\" 70 cikkben t\u00e1madta a k\u00ednai vakcin\u00e1t, \"\u00e9s mind hazugs\u00e1g volt\". Hozz\u00e1tette: szint\u00e9n hazugs\u00e1gokkal t\u00e1madta a k\u00ednai vakcin\u00e1t az \"olt\u00e1sellenes baloldalt\" vezet\u0151 Dobrev Kl\u00e1ra \u00e9s Gyurcs\u00e1ny Ferenc (DK) is.\n\u00a0\u00a0\u00a0\u00a0Az \u00e1llamtitk\u00e1r azt k\u00e9rte: senki se higgyen az olt\u00e1sellenes hangoknak, \u00e9s fogadja el a felk\u00edn\u00e1lt vakcin\u00e1t. \"Egy\u00fctt \u00fajra siker\u00fclni fog\" - emelte ki Menczer Tam\u00e1s.\n\nMTI\n\n"}]