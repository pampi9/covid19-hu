[{"date": "2021-04-02 11:29", "url": "https://koronavirus.gov.hu/cikkek/husvetra-oszthatnak-be-oltasra-varokat-haziorvosok", "h1": "H\u00fasv\u00e9tra is oszthatnak be olt\u00e1sra v\u00e1r\u00f3kat a h\u00e1ziorvosok", "body": "\nH\u00fasv\u00e9tkor is nyitva lesznek a k\u00f3rh\u00e1zi olt\u00f3pontok, a h\u00e1ziorvosok \u00edgy ezekbe, valamint a kijel\u00f6lt szakrendel\u0151kbe is k\u00fcldhetnek olt\u00e1sra v\u00e1r\u00f3kat a hossz\u00fa h\u00e9tv\u00e9g\u00e9n - olvashat\u00f3 az elektronikus lev\u00e9lben, amelyet az orsz\u00e1gos olt\u00e1si munkacsoport vezet\u0151je a budapesti h\u00e1ziorvosoknak \u00edrt.\n\n\u00a0\u00a0\u00a0\u00a0Gy\u00f6rgy Istv\u00e1n k\u00f6z\u00f6lte, hogy a szakrendel\u0151kr\u0151l a f\u0151v\u00e1rosi olt\u00e1si munkacsoport t\u00e1j\u00e9koztatja a h\u00e1ziorvosokat. Hozz\u00e1tette, hogy a Moderna vakcin\u00e1j\u00e1t v\u00e1rand\u00f3s kismam\u00e1k is megkaphatj\u00e1k.\u00a0Az olt\u00e1si munkacsoport vezet\u0151je a lev\u00e9lben k\u00f6sz\u00f6net\u00e9t fejezi ki a h\u00e1ziorvosoknak a r\u00e9szv\u00e9tel\u00fck\u00e9rt Magyarorsz\u00e1g eddigi legnagyobb olt\u00e1si programj\u00e1ban\n\u00a0\u00a0\u00a0\u00a0A lev\u00e9lben hangs\u00falyozza, hogy a h\u00e1ziorvosoknak is k\u00f6sz\u00f6nhet\u0151 az uni\u00f3s \u00e1tlagot jelent\u0151sen meghalad\u00f3 magyarorsz\u00e1gi \u00e1toltotts\u00e1gi ar\u00e1ny, a j\u00e1rv\u00e1ny meg\u00e1ll\u00edt\u00e1sa azonban tov\u00e1bbi er\u0151fesz\u00edt\u00e9seket ig\u00e9nyel.\u00a0Az a h\u00e1ziorvos, aki az \u00fcnnepi h\u00e9tv\u00e9g\u00e9n v\u00e1llalja az olt\u00e1si munk\u00e1t, napi 80 ezer forint kieg\u00e9sz\u00edt\u0151 d\u00edjaz\u00e1sra jogosult - eml\u00e9keztetett a lev\u00e9lben Gy\u00f6rgy Istv\u00e1n.\nMTI\n\n"}]