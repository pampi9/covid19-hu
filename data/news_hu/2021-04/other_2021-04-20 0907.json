[{"date": "2021-04-20 09:07", "url": "https://koronavirus.gov.hu/cikkek/szijjarto-kedd-este-szazezer-masodik-komponensu-szputnyik-oltoanyag-erkezik-magyarorszagra", "h1": "Szijj\u00e1rt\u00f3: kedd este sz\u00e1zezer m\u00e1sodik komponens\u0171 Szputnyik olt\u00f3anyag \u00e9rkezik Magyarorsz\u00e1gra", "body": "\nSz\u00e1zezer m\u00e1sodik komponens\u0171, koronav\u00edrus elleni Szputnyik olt\u00f3anyag \u00e9rkezik kedd este Magyarorsz\u00e1gra - k\u00f6z\u00f6lte a k\u00fclgazdas\u00e1gi \u00e9s k\u00fcl\u00fcgyminiszter kedden a Facebook-oldal\u00e1n.\n\n\nSzijj\u00e1rt\u00f3 P\u00e9ter a vide\u00f3ban kiemelte, hogy a korm\u00e1ny cargog\u00e9pe emellett a h\u00e9t m\u00e1sodik fel\u00e9ben \"gyakorlatilag csurig megpakolva\" rep\u00fcl vissza K\u00edn\u00e1b\u00f3l a Sinopharm k\u00f6vetkez\u0151 sz\u00e1ll\u00edtm\u00e1ny\u00e1val.\n\u00a0\u00a0\u00a0\u00a0A g\u00e9pnek \u00e9s szem\u00e9lyzet\u00e9nek \"a j\u00f6v\u0151 h\u00e9ten sem lesz nyugalma\" - tette hozz\u00e1.\n\u00a0\u00a0\u00a0\u00a0A miniszter besz\u00e1molt arr\u00f3l is, hogy kedden Sv\u00e1jcba indul.\nSv\u00e1jc fontos politikai \u00e9s gazdas\u00e1gi sz\u00f6vets\u00e9gese az orsz\u00e1gnak: Magyarorsz\u00e1ghoz hasonl\u00f3an Sv\u00e1jc sem szavazta meg az ENSZ glob\u00e1lis migr\u00e1ci\u00f3s csomagj\u00e1t, \u00e9s nagyon fontos sv\u00e1jci beruh\u00e1z\u00e1sok, befektet\u00e9sek vannak az orsz\u00e1gban, amelyek magyarok ezreinek adnak munk\u00e1t - mondta Szijj\u00e1rt\u00f3 P\u00e9ter.\n\n\nMTI 2021. \u00e1prilis 20.\n\n"}]