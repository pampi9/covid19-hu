[{"date": "2021-04-23 09:51", "url": "https://koronavirus.gov.hu/cikkek/3-millio-509-ezer-beoltott-3427-az-uj-fertozott-elhunyt-207-beteg", "h1": "3 milli\u00f3 509 ezer a beoltott, 3427 az \u00faj fert\u0151z\u00f6tt, elhunyt 207 beteg", "body": "\nFolyamatosan zajlik az olt\u00e1s, a beoltottak sz\u00e1ma 3\u00a0508 846 f\u0151, k\u00f6z\u00fcl\u00fck 1\u00a0490 478 f\u0151 m\u00e1r a m\u00e1sodik olt\u00e1s\u00e1t is megkapta. 3 427 az \u00faj fert\u0151z\u00f6ttek sz\u00e1ma, ezzel a j\u00e1rv\u00e1ny kezdete \u00f3ta \u00f6sszesen 764\u00a0394 f\u0151re n\u0151tt a beazonos\u00edtott fert\u0151z\u00f6ttek sz\u00e1ma. Elhunyt 207 t\u00f6bbs\u00e9g\u00e9ben id\u0151s, kr\u00f3nikus beteg, \u00edgy az elhunytak sz\u00e1ma 26\u00a0208 f\u0151re emelkedett. A gy\u00f3gyultak sz\u00e1ma folyamatosan n\u0151, jelenleg 474\u00a0147 f\u0151, az akt\u00edv fert\u0151z\u00f6ttek sz\u00e1ma pedig 264 039 f\u0151re cs\u00f6kkent. 7\u00a0177 koronav\u00edrusos beteget \u00e1polnak k\u00f3rh\u00e1zban, k\u00f6z\u00fcl\u00fck 844-en vannak l\u00e9legeztet\u0151g\u00e9pen. A j\u00e1rv\u00e1ny harmadik hull\u00e1m\u00e1nak tet\u0151z\u00e9se \u00e9rz\u00e9kelhet\u0151, de a\u00a0brit v\u00edrusmut\u00e1ns tov\u00e1bbra is terjed, ez\u00e9rt a v\u00e9delmi int\u00e9zked\u00e9sek betart\u00e1sa v\u00e1ltozatlanul fontos. Az eddig regisztr\u00e1ltak 71%-a m\u00e1r megkapta az olt\u00e1st.\u00a0 M\u00e1t\u00f3l megny\u00edlt az online id\u0151pontfoglal\u00f3 minden \u00e9rv\u00e9nyes regisztr\u00e1lt sz\u00e1m\u00e1ra, jelenleg h\u00e9tf\u0151, kedd, szerdai napokra lehet id\u0151pontot foglalni a k\u00f3rh\u00e1zi olt\u00f3pontokra, Sinopharm vakcin\u00e1val t\u00f6rt\u00e9n\u0151 olt\u00e1sra. \u00a0\n\nMiut\u00e1n a beoltottak sz\u00e1ma el\u00e9rte a 3,5 milli\u00f3t, a vend\u00e9gl\u00e1t\u00f3 teraszok szombaton kinyithatnak. Reggel 5 \u00f3ra \u00e9s este f\u00e9l 10 k\u00f6z\u00f6tt lehetnek nyitva. Az itt tart\u00f3zkod\u00f3 vend\u00e9geknek nem kell maszkot viselni, de a felszolg\u00e1l\u00f3knak igen.\u00a0Az esti kij\u00e1r\u00e1si tilalom 23 \u00f3r\u00e1ra m\u00f3dosul.\nOrb\u00e1n Viktor minisztereln\u00f6k p\u00e9ntek reggeli nyilatkozat\u00e1ban bejelentette a 4 milli\u00f3 beoltott ut\u00e1n v\u00e1rhat\u00f3 \u00fajraind\u00edt\u00e1si l\u00e9p\u00e9seket is: megnyitj\u00e1k a szolg\u00e1ltat\u00e1sok sz\u00e9les k\u00f6r\u00e9t azok el\u0151tt, akiknek van v\u00e9detts\u00e9gi igazolv\u00e1nyuk. Megny\u00edlhatnak a sz\u00ednh\u00e1zak, a t\u00e1nc- \u00e9s zenem\u0171v\u00e9szeti esem\u00e9nyek, a cirkusz, az edz\u0151- \u00e9s fitnesztermek, a j\u00e9gp\u00e1ly\u00e1k, az \u00e1llatkertek, a f\u00fcrd\u0151k \u00e9s uszod\u00e1k, a j\u00e1tsz\u00f3h\u00e1zak, a sportesem\u00e9nyek, a kalandparkok, \u00e9s kinyithatnak a sz\u00e1llod\u00e1k, az \u00e9ttermek bels\u0151 helyis\u00e9gei is. https://koronavirus.gov.hu/cikkek/orban-viktor-szombaton-nyithatnak-teraszok-\n\n\n\n\n\n\n\nOrb\u00e1n Viktor: szombaton nyithatnak a teraszok\nkoronavirus.gov.hu\nMegvan a 3,5 milli\u00f3 beoltott, \u00edgy a teraszok szombat reggelt\u0151l kinyithatnak - jelentette be Orb\u00e1n Viktor minisztereln\u00f6k a Kossuth r\u00e1di\u00f3 J\u00f3 reggelt, Magyarorsz\u00e1g! c\u00edm\u0171 m\u0171sor\u00e1ban p\u00e9nteken.\n\n\n\n\nA mai nappal megny\u00edlt az online olt\u00e1si id\u0151pontfoglal\u00f3. Mostant\u00f3l m\u00e1r minden m\u00e9g nem beoltott \u00e9s \u00e9rv\u00e9nyes regisztr\u00e1ci\u00f3val rendelkez\u0151 tud interneten id\u0151pontot foglalni az olt\u00e1s\u00e1ra. Az id\u0151pontfoglal\u00f3 most kifejezetten a j\u00f6v\u0151 heti Sinopharm vakcin\u00e1val t\u00f6rt\u00e9n\u0151 olt\u00e1sra van kinyitva. A regisztr\u00e1lt b\u00e1rmely, a sz\u00e1m\u00e1ra megfelel\u0151 k\u00f3rh\u00e1zi olt\u00f3pontra tud id\u0151pontot foglalni h\u00e9tf\u0151, kedd \u00e9s szerdai napokra. https://koronavirus.gov.hu/cikkek/megnyilt-az-online-idopontfoglalo-mostantol-minden-ervenyes-regisztracioval-rendelkezo-tud\n\n\n\n\n\n\n\nMegny\u00edlt az online id\u0151pontfoglal\u00f3! - Mostant\u00f3l minden \u00e9rv\u00e9nyes regisztr\u00e1ci\u00f3val rendelkez\u0151 tud interneten olt\u00e1si id\u0151pontot foglalni\nkoronavirus.gov.hu\nA mai nappal megny\u00edlt az online olt\u00e1si id\u0151pontfoglal\u00f3. Mostant\u00f3l m\u00e1r minden m\u00e9g nem beoltott \u00e9s \u00e9rv\u00e9nyes regisztr\u00e1ci\u00f3val rendelkez\u0151 tud interneten id\u0151pontot foglalni az olt\u00e1s\u00e1ra. Az id\u0151pontfoglal\u00f3 most kifejezetten a j\u00f6v\u0151 heti Sinopharm vakcin\u00e1val t\u00f6rt\u00e9n\u0151 olt\u00e1sra van kinyitva.\n\n\n\n\n\nK\u00e9rj\u00fck, hogy aki m\u00e9g nem tette meg, az regisztr\u00e1ljon a v\u00e9d\u0151olt\u00e1sra\u00a0a\u00a0www.vakcinainfo.gov.hu\u00a0honlapon, mert a j\u00e1rv\u00e1nyb\u00f3l egyed\u00fcl a v\u00e9d\u0151olt\u00e1s jelenti a kivezet\u0151 utat.\n\n\n\n\n\n\n\nVakcinainf\u00f3\nwww.vakcinainfo.gov.hu\nEzen az oldalon lehet regisztr\u00e1lni a koronav\u00edrus elleni olt\u00e1sra. Az olt\u00e1s \u00f6nk\u00e9ntes \u00e9s ingyenes. Amennyiben szeretn\u00e9 beoltatni mag\u00e1t, regisztr\u00e1ljon most.\n\u00a0\n\n\n\n\nFelh\u00edvjuk a figyelmet, hogy\u00a0a brit v\u00edrusmut\u00e1ns tov\u00e1bbra is napi t\u00f6bb ezer embert fert\u0151z, ez\u00e9rt\u00a0az \u00e1ltal\u00e1nos \u00f3vint\u00e9zked\u00e9sek \u00e9s higi\u00e9niai szab\u00e1lyok betart\u00e1sa\u00a0tov\u00e1bbra is elengedhetetlen. A k\u00f6z\u00f6ss\u00e9gi terjed\u00e9s megf\u00e9kez\u00e9se \u00e9rdek\u00e9ben tov\u00e1bbra is\u00a0ker\u00fclj\u00fck azokat a helyeket, ahol z\u00e1rt t\u00e9rben sokan vannak, lehet\u0151leg tartsuk a szoci\u00e1lis t\u00e1vols\u00e1got, gyakran \u00e9s alaposan mossunk kezet! Akin\u00e9l k\u00fclf\u00f6ldi tart\u00f3zkod\u00e1s vagy egy\u00e9b ok miatt\u00a0hat\u00f3s\u00e1gi h\u00e1zi karant\u00e9nt\u00a0rendeltek el, az szigor\u00faan tartsa be!\u00a0Akinek t\u00fcnetei vannak, az ne menjen k\u00f6z\u00f6ss\u00e9gbe,\u00a0hanem maradjon otthon \u00e9s telefonon \u00e9rtes\u00edtse h\u00e1ziorvos\u00e1t!\u00a0Az otthonukban gy\u00f3gyul\u00f3 enyhe \u00e9s k\u00f6z\u00e9ps\u00falyos t\u00fcneteket mutat\u00f3 koronav\u00edrusos betegek kezel\u00e9s\u00e9re\u00a0fel\u00edrhat\u00f3 \u00e9s ingyenesen kiv\u00e1lthat\u00f3 a Favipiravir gy\u00f3gyszer, amely megakad\u00e1lyozza a t\u00fcnetek s\u00falyosabbra fordul\u00e1s\u00e1t.\u00a0https://koronavirus.gov.hu/cikkek/emmi-favipiravir-felirasan-embereletek-mulhatnak\n\n\n\n\n\n\n\nEmmi: a favipiravir fel\u00edr\u00e1s\u00e1n ember\u00e9letek m\u00falhatnak\nkoronavirus.gov.hu\nA favipiravir hat\u00f3anyag\u00fa gy\u00f3gyszerek fel\u00edr\u00e1s\u00e1n ember\u00e9letek m\u00falhatnak - k\u00f6z\u00f6lte az Emberi Er\u0151forr\u00e1sok Miniszt\u00e9riuma (Emmi) szombaton az MTI-vel.\n\n\n\n\nMinden Magyarorsz\u00e1gon alkalmazott vakcina\u00a0hat\u00e1sos\u00a0\u00e9s biztons\u00e1gos, \u00e9s v\u00e9delmet ad a koronav\u00edrus-fert\u0151z\u00e9s s\u00falyos lefoly\u00e1sa ellen.\u00a0Az uni\u00f3s beszerz\u00e9sb\u0151l 5 gy\u00e1rt\u00f3t\u00f3l v\u00e1runk 24 milli\u00f3 adag vakcin\u00e1t: Pfizer-BioNTech, Moderna, AstraZeneca, Janssen, Curevac, ezekb\u0151l eddig\u00a0csak a Pfizer, a Moderna, az AstraZeneca \u00e9s a Janssen rendelkezik uni\u00f3s enged\u00e9llyel \u00e9s kezdte meg a sz\u00e1ll\u00edt\u00e1st Magyarorsz\u00e1gra.\u00a0Mivel a br\u00fcsszeli beszerz\u00e9sb\u0151l\u00a0kev\u00e9s vakcina \u00e9rkezik \u00e9s lassan,\u00a0Magyarorsz\u00e1g\u00a03,5 milli\u00f3 ember olt\u00e1s\u00e1hoz el\u00e9g k\u00ednai \u00e9s orosz vakcin\u00e1t is v\u00e1s\u00e1rolt.\u00a0A k\u00ednai\u00a0Sinopharm olt\u00f3anyagb\u00f3l eddig 1,1 milli\u00f3 adag, az orosz Szputnyikb\u00f3l 1,3 milli\u00f3 adag vakcina \u00e9rkezett.\u00a0\u00a0https://koronavirus.gov.hu/cikkek/magyarorszagra-erkezett-vakcinak-tipusa-es-mennyisege-11\n\n\n\n\n\n\n\nMagyarorsz\u00e1gra \u00e9rkezett vakcin\u00e1k t\u00edpusa \u00e9s mennyis\u00e9ge\nkoronavirus.gov.hu\n\u00dajabb vakcinasz\u00e1ll\u00edtm\u00e1nyok \u00e9rkeztek. A Modern\u00e1b\u00f3l h\u00e9tf\u0151n 68.400 adag olt\u00f3anyag \u00e9rkezett, kedden a Pfizer 248 ezer adag, az AstraZeneca pedig 72 ezer vakcin\u00e1t sz\u00e1ll\u00edtott, \u00e9s m\u00e9g ma 100 ezer adag m\u00e1sodik olt\u00e1shoz haszn\u00e1lhat\u00f3 Szputnyik vakcinasz\u00e1ll\u00edtm\u00e1ny is \u00e9rkezik. Mindezekkel a regisztr\u00e1ltak els\u0151 \u00e9s m\u00e1sodik k\u00f6r\u00f6s olt\u00e1s\u00e1t fogj\u00e1k folytatni.\u00a0\n\n\n\n\nAz olt\u00e1si rendben az eg\u00e9szs\u00e9g\u00fcgyi dolgoz\u00f3k az els\u0151k,\u00a0az \u0151 kamp\u00e1nyszer\u0171 olt\u00e1suk lez\u00e1rult,\u00a0de a m\u00e1sodik k\u00f6r\u00f6s olt\u00e1sok folytat\u00f3dnak \u00e9s term\u00e9szetesen azokat az eg\u00e9szs\u00e9g\u00fcgyben dolgoz\u00f3kat is m\u00e9g beoltj\u00e1k, akik most jelentkeznek olt\u00e1s\u00e9rt a k\u00f3rh\u00e1zi olt\u00f3pontokon.\nM\u00e1sodik k\u00f6rben az id\u0151sotthonok \u00e9s a bentlak\u00e1sos szoci\u00e1lis int\u00e9zm\u00e9nyek olt\u00e1s\u00e1t v\u00e9gezt\u00e9k el.\u00a0Eddig \u00f6sszesen 90 ezren \u00e9ltek az olt\u00e1s lehet\u0151s\u00e9g\u00e9vel, t\u00f6bbs\u00e9g\u00fck m\u00e1r a m\u00e1sodik olt\u00e1s\u00e1t is megkapta.\u00a0Azok az id\u0151sek vagy szoci\u00e1lis dolgoz\u00f3k, akik eddig nem \u00e9ltek az olt\u00e1s lehet\u0151s\u00e9g\u00e9vel, de meggondolj\u00e1k magukat az int\u00e9zm\u00e9ny vezet\u00e9s\u00e9n\u00e9l jelezhetik e sz\u00e1nd\u00e9kukat. Az id\u0151sotthonokban m\u00e1r egy\u00e9rtelm\u0171en \u00e9rezhet\u0151 a v\u00e9d\u0151olt\u00e1s pozit\u00edv hat\u00e1sa.\nHarmadik k\u00f6rben, febru\u00e1r els\u0151 het\u00e9n\u00a0elkezd\u0151d\u00f6tt a v\u00e9d\u0151olt\u00e1sra regisztr\u00e1lt legid\u0151sebbek olt\u00e1sa\u00a0a\u00a0k\u00f3rh\u00e1zi olt\u00f3pontokon \u00e9s a h\u00e1ziorvosokn\u00e1l.\u00a0\u00a0Az\u00a0eddig regisztr\u00e1lt 65 \u00e9v felettiek t\u00f6bb mint 90%-a mostanra m\u00e1r megkapta az olt\u00e1st. Akit m\u00e9g nem\u00a0tudtak valamilyen okn\u00e1l fogva beoltani, azokat is folyamatosan pr\u00f3b\u00e1lj\u00e1k el\u00e9rni a h\u00e1ziorvosok.\nNegyedik k\u00f6rben, febru\u00e1r 11-\u00e9n megkezd\u0151d\u00f6tt\u00a0 a 60 \u00e9v alatti kr\u00f3nikus betegek olt\u00e1sa is.\u00a0Erre az AstraZeneca vakcin\u00e1t haszn\u00e1lt\u00e1k, mert az akkori el\u0151\u00edr\u00e1sok szerint\u00a0csak 18-59 \u00e9v k\u00f6z\u00f6ttieket\u00a0 lehetett vele oltani.\u00a0M\u00e1rcius m\u00e1sodik het\u00e9t\u0151l az AstraZenec\u00e1t m\u00e1r a 60 \u00e9v felettiek olt\u00e1s\u00e1ra is haszn\u00e1lj\u00e1k.\n\u00d6t\u00f6dik k\u00f6rben megt\u00f6rt\u00e9nt a v\u00e9dekez\u00e9sben r\u00e9sztvev\u0151 rend\u0151r\u00f6k, rendv\u00e9delmi dolgoz\u00f3k \u00e9s katon\u00e1k olt\u00e1sa is.\u00a0Erre az\u00e9rt van sz\u00fcks\u00e9g, hogy a j\u00e1rv\u00e1ny elleni eg\u00e9szs\u00e9g\u00fcgyi \u00e9s rendv\u00e9delmi v\u00e9dekez\u00e9s, az orsz\u00e1g k\u00f6zbiztons\u00e1ga \u00e9s hat\u00e1rv\u00e9delme tov\u00e1bbra is zavartalan legyen.\nHatodik k\u00f6rben megkezd\u0151d\u00f6tt a kritikus infrastrukt\u00far\u00e1ban dolgoz\u00f3k olt\u00e1sa. P\u00e9ld\u00e1ul az orsz\u00e1g \u00e1ramell\u00e1t\u00e1s\u00e1t biztos\u00edt\u00f3 paksi atomer\u0151m\u0171, a t\u00f6megk\u00f6zleked\u00e9si v\u00e1llalatok (M\u00c1V, BKK, GYSEV) \u00e9rintett dolgoz\u00f3inak olt\u00e1sa.\nHetedik k\u00f6rben megt\u00f6rt\u00e9nt az \u00f3vodai,\u00a0iskolai, b\u00f6lcs\u0151dei dolgoz\u00f3k soron k\u00edv\u00fcli olt\u00e1sa is.\u00a0\nNyolcadik k\u00f6rben, m\u00e1r a 60 \u00e9v alatti regisztr\u00e1ltakat is oltj\u00e1k.\u00a0A\u00a0h\u00e1ziorvosok szakmai vezet\u0151i ehhez szakmai aj\u00e1nl\u00e1st dolgoztak ki, hogy mely kock\u00e1zati betegs\u00e9ggel rendelkez\u0151knek javasolt els\u0151bbs\u00e9get adni.\u00a0A 18-59 \u00e9v k\u00f6z\u00f6tti regisztr\u00e1ltak 57%-a mostanra m\u00e1r megkapta az olt\u00e1st.\nA szakmai aj\u00e1nl\u00e1sok szerint m\u00e1r a v\u00e1rand\u00f3sok is k\u00e9rhetik az olt\u00e1st.\u00a0Nekik szint\u00e9n regisztr\u00e1lni kell a\u00a0www.vakcinainfo.gov.hu\u00a0honlapon, majd a regisztr\u00e1ci\u00f3 t\u00e9ny\u00e9t jelezni kell a h\u00e1ziorvosnak, aki egy\u00e9ni m\u00e9rlegel\u00e9s alapj\u00e1n d\u00f6nt az olthat\u00f3s\u00e1gr\u00f3l, \u00e9s gondoskodik az olt\u00e1s megszervez\u00e9s\u00e9r\u0151l: k\u00f3rh\u00e1zi olt\u00f3ponton (Pfizer) vagy a h\u00e1ziorvosi rendel\u0151ben (Moderna). B\u0151vebben:\u00a0\u00a0https://koronavirus.gov.hu/cikkek/az-oltast-kero-varandosok-regisztraljanak-majd-azutan-jelezzek-oltasi-szandekukat\n\n\n\n\n\n\n\nVakcinainf\u00f3\nwww.vakcinainfo.gov.hu\nEzen az oldalon lehet regisztr\u00e1lni a koronav\u00edrus elleni olt\u00e1sra. Az olt\u00e1s \u00f6nk\u00e9ntes \u00e9s ingyenes. Amennyiben szeretn\u00e9 beoltatni mag\u00e1t, regisztr\u00e1ljon most.\n\n\n\n\nK\u00e9rj\u00fck az oltand\u00f3kat, hogy ak\u00e1r a h\u00e1ziorvosi rendel\u0151ben, ak\u00e1r k\u00f3rh\u00e1zi olt\u00f3ponton t\u00f6rt\u00e9nik az olt\u00e1s, az el\u0151re egyeztetett id\u0151pontra\u00a0 pontosan\u00a0\u00e9rkezzenek, hogy a csoportosul\u00e1st, a\u00a0tumultust\u00a0elker\u00fclj\u00e9k! Tov\u00e1bb\u00e1\u00a0k\u00e9rj\u00fck az oltand\u00f3kat, hogy ha tehetik, akkor\u00a0nyomtass\u00e1k ki, t\u00f6lts\u00e9k ki \u00e9s vigy\u00e9k magukkal az olt\u00e1sra a hozz\u00e1j\u00e1rul\u00f3 nyilatkozatot, mert ez jelent\u0151sen meggyors\u00edtja az olt\u00e1ssal j\u00e1r\u00f3 adminisztr\u00e1ci\u00f3t.\u00a0Hozz\u00e1j\u00e1rul\u00f3 nyilatkozat:\u00a0https://koronavirus.gov.hu/cikkek/hozzajarulo-nyilatkozat-nyomtassa-ki-toltse-ki-es-vigye-magaval-az-oltasra\nTov\u00e1bbra is kiemelten fontos az\u00a0id\u0151sek \u00e9s kr\u00f3nikus betegek\u00a0v\u00e9delme. Az id\u0151seket is k\u00e9rj\u00fck, hogy fokozottan figyeljenek magukra \u00e9s az \u00e1ltal\u00e1nos \u00f3vint\u00e9zked\u00e9sek\u00a0betart\u00e1s\u00e1ra.\u00a0Felh\u00edvjuk a figyelmet, hogy a k\u00f3rh\u00e1zakban \u00e9s az id\u0151sotthonokban v\u00e1ltozatlanul l\u00e1togat\u00e1si tilalom van \u00e9rv\u00e9nyben.\u00a0\nA korm\u00e1ny az eg\u00e9szs\u00e9g\u00fcgyi v\u00e9dekez\u00e9s fenntart\u00e1sa mellett tov\u00e1bbi\u00a0csal\u00e1dv\u00e9delmi int\u00e9zked\u00e9seken\u00a0dolgozik \u00e9s\u00a0elind\u00edtotta a gazdas\u00e1g-\u00fajraind\u00edt\u00e1si akci\u00f3tervet.\n\u00a0\n\u00a0\n\n"}]