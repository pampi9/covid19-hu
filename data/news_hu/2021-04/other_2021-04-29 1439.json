[{"date": "2021-04-29 14:39", "url": "https://koronavirus.gov.hu/cikkek/szijjarto-szerbiaval-es-montenegroval-mar-megvan-megallapodas-vedettsegi-igazolvanyok", "h1": "Szijj\u00e1rt\u00f3: Szerbi\u00e1val \u00e9s Montenegr\u00f3val m\u00e1r megvan a meg\u00e1llapod\u00e1s a v\u00e9detts\u00e9gi igazolv\u00e1nyok elismer\u00e9s\u00e9r\u0151l", "body": "\nSzerbi\u00e1val \u00e9s Montenegr\u00f3val m\u00e1r megvan a meg\u00e1llapod\u00e1s a v\u00e9detts\u00e9gi igazolv\u00e1nyok k\u00f6lcs\u00f6n\u00f6s elismer\u00e9s\u00e9r\u0151l - jelentette be a k\u00fclgazdas\u00e1gi \u00e9s k\u00fcl\u00fcgyminiszter cs\u00fct\u00f6rt\u00f6k\u00f6n a Facebook-oldal\u00e1n.\n\n\nSzijj\u00e1rt\u00f3 P\u00e9ter bejegyz\u00e9s\u00e9ben azt \u00edrta, \"ha minden j\u00f3l megy\", hamarosan elmondhat\u00f3, hogy m\u00e1r 4 milli\u00f3 magyart siker\u00fclt beoltani \u00e9s ez\u00e1ltal megv\u00e9deni \u0151ket a j\u00e1rv\u00e1nyt\u00f3l. \"\u00dajabb l\u00e9p\u00e9st tehet\u00fcnk teh\u00e1t a normalit\u00e1s ir\u00e1ny\u00e1ba, ami lehet\u0151v\u00e9 teszi, hogy egyes orsz\u00e1gokkal meg\u00e1llapodjunk az \u00e1llampolg\u00e1raink karant\u00e9n- \u00e9s tesztmentes utaz\u00e1s\u00e1r\u00f3l\" - emelte ki.\n\u00a0\u00a0\u00a0\u00a0Azt \u00edrta: Nikola Selakovic szerb \u00e9s Djordje Radulovic montenegr\u00f3i k\u00fcl\u00fcgyminiszterrel cs\u00fct\u00f6rt\u00f6k\u00f6n meg\u00e1llapodtak arr\u00f3l, hogy orsz\u00e1gaik olt\u00e1si igazolv\u00e1nyait k\u00f6lcs\u00f6n\u00f6sen elismerik. \u00cdgy a beoltottak p\u00e9ntekt\u0151l szabadon utazhatnak Magyarorsz\u00e1g \u00e9s Szerbia, valamint Magyarorsz\u00e1g \u00e9s Montenegr\u00f3 k\u00f6z\u00f6tt.\n\u00a0\u00a0\u00a0\u00a0Minderr\u0151l megkezdt\u00e9k az egyeztet\u00e9seket G\u00f6r\u00f6gorsz\u00e1ggal \u00e9s Izraellel is - k\u00f6z\u00f6lte Szijj\u00e1rt\u00f3 P\u00e9ter.\n\n\nMTI 2021. \u00e1prilis 29.\n\n"}]