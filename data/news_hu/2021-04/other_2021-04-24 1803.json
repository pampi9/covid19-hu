[{"date": "2021-04-24 18:03", "url": "https://koronavirus.gov.hu/cikkek/kormanyszovivo-kozos-siker-teraszok-megnyitasa", "h1": "Korm\u00e1nysz\u00f3viv\u0151: k\u00f6z\u00f6s siker a teraszok megnyit\u00e1sa", "body": "\nA vend\u00e9gl\u00e1t\u00f3helyek teraszainak megnyit\u00e1sa k\u00f6z\u00f6s siker, ami\u00e9rt k\u00f6sz\u00f6net illet mindenkit - mondta szombati vide\u00f3\u00fczenet\u00e9ben a korm\u00e1nysz\u00f3viv\u0151.\n\n\nSzentkir\u00e1lyi Alexandra szerint a vend\u00e9gl\u00e1t\u00f3sok nagyon v\u00e1rt\u00e1k m\u00e1r ezt a pillanatot, a korm\u00e1ny pedig mellett\u00fck \u00e1llt mindig, hiszen b\u00e9rt\u00e1mogat\u00e1st biztos\u00edtott a munkahelyek megtart\u00e1sa \u00e9rdek\u00e9ben a koronav\u00edrus-j\u00e1rv\u00e1ny alatt. A juttat\u00e1s \u00e1prilisban \u00e9s m\u00e1jusban is j\u00e1r a teljes h\u00f3napra.\nElmondta, megk\u00f6nny\u00edtett\u00e9k a teraszok l\u00e9tes\u00edt\u00e9st, \u00e9s k\u00f6zter\u00fclethaszn\u00e1lati d\u00edjat sem kell fizetni ut\u00e1nuk eg\u00e9sz \u00e9vben.\nA szombati nyit\u00e1s annak k\u00f6sz\u00f6nhet\u0151, hogy 3,5 milli\u00f3an m\u00e1r megkapt\u00e1k a koronav\u00edrus elleni olt\u00e1st, a 4 milli\u00f3s hat\u00e1r el\u00e9r\u00e9sekor pedig \"\u00fajra vissza tudunk kapni valamit a szabads\u00e1gunkb\u00f3l\" - hangs\u00falyozta a korm\u00e1nysz\u00f3viv\u0151.\n\nMTI 2021. \u00e1prilis 24.\n\n"}]