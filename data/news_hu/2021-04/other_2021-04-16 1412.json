[{"date": "2021-04-16 14:12", "url": "https://koronavirus.gov.hu/cikkek/menczer-tobb-mint-45-millio-adag-vakcina-erkezik-kovetkezo-hetekben-kinabol-es-oroszorszagbol", "h1": "Menczer: t\u00f6bb mint 4,5 milli\u00f3 adag vakcina \u00e9rkezik a k\u00f6vetkez\u0151 hetekben K\u00edn\u00e1b\u00f3l \u00e9s Oroszorsz\u00e1gb\u00f3l", "body": "\nT\u00f6bb mint 4,5 milli\u00f3 adag vakcina \u00e9rkezik a k\u00f6vetkez\u0151 hetekben K\u00edn\u00e1b\u00f3l \u00e9s Oroszorsz\u00e1gb\u00f3l, ez\u00e9rt ind\u00edtott a baloldal t\u00e1mad\u00e1st a keleti vakcin\u00e1k ellen - k\u00f6z\u00f6lte a K\u00fclgazdas\u00e1gi \u00e9s K\u00fcl\u00fcgyminiszt\u00e9rium t\u00e1j\u00e9koztat\u00e1s\u00e9rt \u00e9s Magyarorsz\u00e1g nemzetk\u00f6zi megjelen\u00edt\u00e9s\u00e9\u00e9rt felel\u0151s \u00e1llamtitk\u00e1ra a Facebook-oldal\u00e1n p\u00e9nteken k\u00f6zz\u00e9tett vide\u00f3ban.\n\n\nMenczer Tam\u00e1s kifejtette: a k\u00f6vetkez\u0151 hetekben 3,9 milli\u00f3 vakcina \u00e9rkezik K\u00edn\u00e1b\u00f3l \u00e9s 780 ezer Oroszorsz\u00e1gb\u00f3l. Ez a mennyis\u00e9g jelent\u0151sen seg\u00edt majd a j\u00e1rv\u00e1ny legy\u0151z\u00e9s\u00e9ben.\n\u00a0\u00a0\u00a0\u00a0\u00dagy l\u00e1tja, ezt a baloldal is pontosan tudja, ez\u00e9rt ind\u00edtott \"\u00f6sszehangolt, szervezett \u00e9s tervezett t\u00e1mad\u00e1st\" a keleti vakcin\u00e1k ellen.\nAz \u00e1llamtitk\u00e1r mindenkit\u0151l azt k\u00e9ri, hogy ne higgyen az olt\u00e1sellenes hangoknak. Minden vakcina hat\u00e1sos \u00e9s biztons\u00e1gos, az olt\u00e1s \u00e9letet ment - mondta Menczer Tam\u00e1s.\n\n\nMTI 2021. \u00e1prilis 16.\n\n"}]