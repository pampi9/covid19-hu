[{"date": "2021-04-06 14:56", "url": "https://koronavirus.gov.hu/cikkek/tovabbra-tanitasi-szunet-menetrendje-ervenyes-volanbusznal", "h1": "Tov\u00e1bbra is a tan\u00edt\u00e1si sz\u00fcnet menetrendje \u00e9rv\u00e9nyes a Vol\u00e1nbuszn\u00e1l", "body": "\nA tavaszi sz\u00fcnet ut\u00e1n is - \u00e1prilis 7-\u00e9t\u0151l visszavon\u00e1sig - a tan\u00edt\u00e1si sz\u00fcnetben \u00e9rv\u00e9nyes menetrend szerint k\u00f6zlekednek a Vol\u00e1nbusz j\u00e1ratai - t\u00e1j\u00e9koztatta a buszv\u00e1llalat kedden az MTI-t.\n\n\nA Vol\u00e1nbusz Zrt. k\u00f6z\u00f6lte: a v\u00e1ltoztat\u00e1s az el\u0151v\u00e1rosi, region\u00e1lis \u00e9s orsz\u00e1gos, valamint a Budapest k\u00f6rny\u00e9ki aut\u00f3busz-k\u00f6zleked\u00e9st is \u00e9rinti.\n\u00a0\u00a0\u00a0\u00a0Mivel a fed\u00e9lzeti jegykiad\u00e1st ideiglenesen felf\u00fcggesztett\u00e9k, utaz\u00e1s k\u00f6zben, az esetleges ellen\u0151rz\u00e9sekkor p\u00f3td\u00edj megfizet\u00e9se n\u00e9lk\u00fcl is vehetnek jegyet azok, akiknek nincs megfelel\u0151 mobileszk\u00f6z\u00fck vagy m\u00e1s m\u00e9lt\u00e1nyolhat\u00f3 okb\u00f3l nem tudnak el\u0151v\u00e9telben menetjegyet v\u00e1s\u00e1rolni - \u00edrt\u00e1k. Eml\u00e9keztettek: a Vol\u00e1nbusz j\u00e1ratain m\u00e1rcius 29-\u00e9t\u0151l felf\u00fcggesztett\u00e9k a felsz\u00e1ll\u00e1st az els\u0151 ajt\u00f3n \u00e9s ezzel egy\u00fctt a fed\u00e9lzeti jegy\u00e9rt\u00e9kes\u00edt\u00e9st, a j\u00e1rm\u0171vezet\u0151ket pedig kordonnal is v\u00e9dik.\n\u00a0\u00a0\u00a0\u00a0A sz\u00e1jat \u00e9s az orrot eltakar\u00f3 maszk haszn\u00e1lata tov\u00e1bbra is k\u00f6telez\u0151 nemcsak az aut\u00f3buszokon \u00e9s a z\u00e1rt utasforgalmi helyis\u00e9gekben, hanem az \u00e1llom\u00e1sok \u00e9s meg\u00e1ll\u00f3helyek teljes ter\u00fclet\u00e9n is - olvashat\u00f3 a k\u00f6zlem\u00e9nyben.\n\nMTI 2021. \u00e1prilis 6.\n\n"}]