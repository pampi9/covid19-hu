[{"date": "2021-04-10 19:21", "url": "https://koronavirus.gov.hu/cikkek/szent-laszlo-korhazba-latogatott-el-kasler-miklos-szombaton", "h1": " A Szent L\u00e1szl\u00f3 K\u00f3rh\u00e1zba l\u00e1togatott el K\u00e1sler Mikl\u00f3s szombaton", "body": "\nA Szent L\u00e1szl\u00f3 K\u00f3rh\u00e1zba l\u00e1togatott el K\u00e1sler Mikl\u00f3s, az emberi er\u0151forr\u00e1sok minisztere szombaton.\n\n\u00a0\u00a0\n\u00a0A Facebook-oldal\u00e1ra felt\u00f6lt\u00f6tt vide\u00f3ban kiemelte, hogy az int\u00e9zm\u00e9ny a koronav\u00edrus-j\u00e1rv\u00e1ny elleni k\u00fczdelem els\u0151 vonal\u00e1ban vesz r\u00e9szt: \u0151k vezett\u00e9k be az ism\u00e9telten meg\u00faj\u00edtott protokollokat, v\u00e9gig r\u00e9szt vettek a klinikai kutat\u00e1sokban, sok eredm\u00e9nyt \u00e9rtek el.\n\u00a0\u00a0\u00a0\u00a0B\u00e1r az int\u00e9zm\u00e9nyben dolgoz\u00f3k egy \u00e9ve minden nap rendk\u00edv\u00fcl neh\u00e9z k\u00f6r\u00fclm\u00e9nyek k\u00f6z\u00f6tt v\u00e9gzik munk\u00e1jukat, j\u00f3kedv\u0171en \u00e9s lelkesen dolgoznak - mondta.\n\u00a0\u00a0\u00a0\u00a0Hozz\u00e1tette: a k\u00f3rh\u00e1zi kapacit\u00e1sok nem mer\u00fcltek ki a j\u00e1rv\u00e1ny harmadik hull\u00e1m\u00e1nak legnehezebb id\u0151szak\u00e1ban sem.\n\u00a0\u00a0\u00a0\u00a0K\u00e1sler Mikl\u00f3s szerint a dolgoz\u00f3k odaad\u00e1sa \"garancia arra, hogy a harmadik hull\u00e1m legnehezebb r\u00e9sz\u00e9n is t\u00faljussunk.\"\n\nMTI 2021. \u00e1prilis 10\n\n"}]