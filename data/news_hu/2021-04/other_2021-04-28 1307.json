[{"date": "2021-04-28 13:07", "url": "https://koronavirus.gov.hu/cikkek/novak-katalin-elfogadta-az-orszaggyules-25-ev-alattiak-szja-mentessegerol-szolo-javaslatot", "h1": "Nov\u00e1k Katalin: elfogadta az Orsz\u00e1ggy\u0171l\u00e9s a 25 \u00e9v alattiak szja-mentess\u00e9g\u00e9r\u0151l sz\u00f3l\u00f3 javaslatot", "body": "\nElfogadta az Orsz\u00e1ggy\u0171l\u00e9s a 25 \u00e9v alatti fiatalok szja-mentess\u00e9g\u00e9t lehet\u0151v\u00e9 tev\u0151 t\u00f6rv\u00e9nyjavaslatot szerd\u00e1n - k\u00f6z\u00f6lte a csal\u00e1dok\u00e9rt felel\u0151s t\u00e1rca n\u00e9lk\u00fcli miniszter a Facebook-oldal\u00e1n.\u00a0A 25 \u00e9v alatti fiatalok szja-mentess\u00e9ge a gazdas\u00e1g-\u00fajraind\u00edt\u00e1si akci\u00f3terv egyik l\u00e9p\u00e9se, amely a korm\u00e1ny rem\u00e9nyei szerint n\u00f6veli majd a foglalkoztatotts\u00e1got \u00e9s a legfiatalabb munkav\u00e1llal\u00f3k b\u00e9r\u00e9t.\n\n\nNov\u00e1k Katalin a vide\u00f3ban azt mondta: ez azt jelenti, hogy a 25 \u00e9v alatti fiataloknak janu\u00e1r 1-t\u0151l nem kell szem\u00e9lyi j\u00f6vedelemad\u00f3t fizetni\u00fck a j\u00f6vedelm\u00fck ut\u00e1n.\n\u00a0\u00a0\u00a0\u00a0Az int\u00e9zked\u00e9s ak\u00e1r egymilli\u00f3 15-25 \u00e9v k\u00f6z\u00f6tti fiatalt is \u00e9rinthet - tette hozz\u00e1.\n\u00a0\u00a0\u00a0\u00a0Kiemelte: azoknak a 25 \u00e9v alatti h\u00e1zasp\u00e1roknak, akik szeretn\u00e9k ig\u00e9nybe venni az els\u0151 h\u00e1zasok kedvezm\u00e9ny\u00e9t, de az szja-mentess\u00e9g miatt nem tudj\u00e1k, a h\u00e1zass\u00e1gi ad\u00f3kedvezm\u00e9ny akkor kezd\u0151dik, amikor valamelyik\u00fck bet\u00f6lti a 25. \u00e9let\u00e9v\u00e9t.\nAz int\u00e9zked\u00e9s c\u00e9lja, hogy a fiatalok gyermekv\u00e1llal\u00e1sa, csal\u00e1dalap\u00edt\u00e1sa el\u0151tt ne legyenek akad\u00e1lyok - mondta a miniszter.\n\nMTI 2021. \u00e1prilis 28., szerda 12:53\n\n"}]