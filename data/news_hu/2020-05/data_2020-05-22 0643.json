[{"date": "2020-05-22 06:43", "url": "https://koronavirus.gov.hu/cikkek/3678-fore-nott-beazonositott-fertozottek-szama-es-elhunyt-3-idos-kronikus-beteg", "h1": "3678 f\u0151re n\u0151tt a beazonos\u00edtott fert\u0151z\u00f6ttek sz\u00e1ma \u00e9s elhunyt 3 id\u0151s kr\u00f3nikus beteg", "body": "\n\u00dajabb magyar \u00e1llampolg\u00e1rokn\u00e1l mutatt\u00e1k ki az \u00faj koronav\u00edrus-fert\u0151z\u00e9st (COVID-19), ezzel 3678 f\u0151re n\u0151tt a haz\u00e1nkban beazonos\u00edtott fert\u0151z\u00f6ttek sz\u00e1ma. Elhunyt \u00fajabb 3 id\u0151s kr\u00f3nikus beteg. Ezzel 476 f\u0151re emelkedett az elhunytak sz\u00e1ma, 1587-en pedig m\u00e1r gy\u00f3gyultan t\u00e1voztak a k\u00f3rh\u00e1zb\u00f3l. Az akt\u00edv fert\u0151z\u00f6ttek sz\u00e1ma 1615 f\u0151re cs\u00f6kkent. Az akt\u00edv fert\u0151z\u00f6ttek 44%-a , az elhunytak 61%-a, a gy\u00f3gyultak 48%-a budapesti.\u00a0\u00a0Az akt\u00edv fert\u0151z\u00f6ttek harmada, 483 f\u0151 ig\u00e9nyel k\u00f3rh\u00e1zi kezel\u00e9st, k\u00f6z\u00fcl\u00fck 23-an vannak l\u00e9legeztet\u0151g\u00e9pen.\n\nA v\u00e9dekez\u00e9s m\u00e1sodik szakasz\u00e1ban vagyunk. Ez nem a j\u00e1rv\u00e1ny v\u00e9g\u00e9t jelenti, hiszen a v\u00edrus tov\u00e1bbra is terjed. Az a c\u00e9lunk, hogy fokozatosan, szigor\u00fa menetrend szerint \u00fajraind\u00edtsuk az \u00e9letet. H\u00e9tf\u0151t\u0151l vid\u00e9ken \u00e9s Pest megy\u00e9ben \u00fajabb enyh\u00edt\u00e9sek l\u00e9ptek \u00e9letbe, \u00e9s a f\u0151v\u00e1rosban is megsz\u0171nt a kij\u00e1r\u00e1si korl\u00e1toz\u00e1s, de tov\u00e1bbra is fontos az \u00e1ltal\u00e1nos \u00f3vint\u00e9zked\u00e9sek betart\u00e1sa.\u00a0 A k\u00f3rh\u00e1zi ell\u00e1t\u00e1sok is fokozatosan \u00fajraindulnak.\u00a0D\u00f6nt\u00e9s sz\u00fcletett arr\u00f3l is, hogy az \u00f3vod\u00e1k is fokozatosan nyitnak, az iskol\u00e1kban pedig a tan\u00e9v v\u00e9g\u00e9ig marad a digit\u00e1lis munkarend.\nAz \u00f3vod\u00e1kr\u00f3l, iskol\u00e1kr\u00f3l:\u00a0https://koronavirus.gov.hu/cikkek/fokozatosan-nyitnak-az-ovodak-tanev-vegeig-marad-digitalis-munkarend\n\u00a0\n\n"}]