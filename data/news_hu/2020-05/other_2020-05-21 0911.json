[{"date": "2020-05-21 09:11", "url": "https://koronavirus.gov.hu/cikkek/benko-specialis-onkentes-tartalekos-katonai-szolgalatot-vezetnek-be-azoknak-akik-koronavirus", "h1": "Benk\u0151: speci\u00e1lis \u00f6nk\u00e9ntes tartal\u00e9kos katonai szolg\u00e1latot vezetnek be azoknak, akik a koronav\u00edrus-j\u00e1rv\u00e1ny idej\u00e9n vesztett\u00e9k el munk\u00e1jukat", "body": "\nMagyarorsz\u00e1gnak sz\u00fcks\u00e9ge van min\u00e9l t\u00f6bb kik\u00e9pzett - hivat\u00e1sos, szerz\u0151d\u00e9ses vagy tartal\u00e9kos - katon\u00e1ra - hangs\u00falyozta a honv\u00e9delmi miniszter cs\u00fct\u00f6rt\u00f6k reggel a Kossuth r\u00e1di\u00f3 J\u00f3 reggelt, Magyarorsz\u00e1g! c\u00edm\u0171 m\u0171sor\u00e1ban.\n\nBenk\u0151 Tibor elmondta: az elm\u00falt k\u00e9t h\u00f3napban jelent\u0151sen n\u0151tt azok sz\u00e1ma, akik a honv\u00e9delem ir\u00e1nt \u00e9rdekl\u0151dnek. A honv\u00e9ds\u00e9g azon magyar \u00e1llampolg\u00e1rok sz\u00e1m\u00e1ra, akik a koronav\u00edrus-j\u00e1rv\u00e1ny idej\u00e9n elvesztett\u00e9k munk\u00e1jukat, most speci\u00e1lis \u00f6nk\u00e9ntes tartal\u00e9kos katonai szolg\u00e1latot vezet be, hogy arra az id\u0151re am\u00edg nem tal\u00e1lnak polg\u00e1ri \u00e9letben elhelyezked\u00e9si lehet\u0151s\u00e9get, addig foglalkoztass\u00e1k \u0151ket.\nKiemelte: ennek a speci\u00e1lis foglalkoztat\u00e1si form\u00e1nak nincs k\u00f6telez\u0151 szerz\u0151d\u00e9si id\u0151tartama, k\u00f6z\u00f6s megegyez\u00e9ssel b\u00e1rmikor felbonthat\u00f3. A hat h\u00f3napos szolg\u00e1lat alatt az emberek havi brutt\u00f3 161 ezer forintot kapnak, ezen fel\u00fcl munk\u00e1baj\u00e1r\u00e1si d\u00edjat \u00e9s \u00e9tkeztet\u00e9st is biztos\u00edt a honv\u00e9ds\u00e9g - k\u00f6z\u00f6lte Benk\u0151 Tibor.\n\n\n\nMTI 2020. m\u00e1jus 21.\n\n"}]