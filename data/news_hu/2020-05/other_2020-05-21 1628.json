[{"date": "2020-05-21 16:28", "url": "https://koronavirus.gov.hu/cikkek/pentektol-nem-kell-hatosagi-hazi-karantenba-vonulnia-az-ausztria-felol-hazateroknek-ha-van", "h1": "P\u00e9ntekt\u0151l nem kell hat\u00f3s\u00e1gi h\u00e1zi karant\u00e9nba vonulnia az Ausztria fel\u0151l hazat\u00e9r\u0151knek, ha van negat\u00edv koronav\u00edrustesztj\u00fck", "body": "\nP\u00e9ntekt\u0151l v\u00e1ltoznak a Magyarorsz\u00e1gra t\u00f6rt\u00e9n\u0151 bel\u00e9p\u00e9s szab\u00e1lyai a magyar-osztr\u00e1k hat\u00e1ron.\n\nAz eddigi szigor\u00edtott szab\u00e1yokt\u00f3l elt\u00e9r\u0151en mindk\u00e9t orsz\u00e1g \u00e1llampolg\u00e1rai bel\u00e9phetnek a hat\u00e1ron, ha \u00a0negat\u00edv koronav\u00edrus-teszttel rendelkeznek. Az igazol\u00e1s lehet angol, vagy magyar nyelven \u00e9s a bel\u00e9p\u00e9st megel\u0151z\u0151 4 napn\u00e1l nem lehet r\u00e9gebbi. Teh\u00e1t a magyar \u00e9s osztr\u00e1k \u00e1llampolg\u00e1roknak\u00a0 a Magyarorsz\u00e1gra val\u00f3\u00a0 bel\u00e9p\u00e9s ut\u00e1n m\u00e1r nem kell hat\u00f3s\u00e1gi h\u00e1zi karant\u00e9nba vonulni. Ugyanakkor, ha valaki a bel\u00e9p\u00e9st k\u00f6vet\u0151 14 napon bel\u00fcl a koronav\u00edrus-fert\u0151z\u00e9s t\u00fcnet\u00e9t \u00e9szleli mag\u00e1n, akkor a lak\u00f3hely\u00e9t, tart\u00f3zkod\u00e1si hely\u00e9t vagy sz\u00e1ll\u00e1shely\u00e9t nem hagyhatja el, \u00e9s halad\u00e9ktalanul k\u00f6teles telefonon \u00e9rtes\u00edteni a j\u00e1rv\u00e1ny\u00fcgyi hat\u00f3s\u00e1got.\nA Korm\u00e1ny 216/2020. (V. 21.) Korm. rendelete az Osztr\u00e1k K\u00f6zt\u00e1rsas\u00e1gb\u00f3l t\u00f6rt\u00e9n\u0151 hat\u00e1r\u00e1tl\u00e9p\u00e9sr\u0151l\n\n\u00a0\n\n"}]