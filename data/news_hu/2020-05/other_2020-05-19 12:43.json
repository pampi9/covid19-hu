[{"date": "2020-05-19 12:43", "url": "https://koronavirus.gov.hu/cikkek/nemet-kancellarral-egyeztettek-visegradi-negyek", "h1": "A n\u00e9met kancell\u00e1rral egyeztettek a visegr\u00e1di n\u00e9gyek", "body": "\nOnline konferencia keret\u00e9ben tartott\u00e1k meg a V4+N\u00e9metorsz\u00e1g cs\u00facstal\u00e1lkoz\u00f3t kedd d\u00e9lel\u0151tt, a megbesz\u00e9l\u00e9sen a koronav\u00edrus-v\u00e1ls\u00e1gr\u00f3l volt sz\u00f3 - k\u00f6z\u00f6lte Havasi Bertalan, a minisztereln\u00f6k sajt\u00f3f\u0151n\u00f6ke az MTI-vel.\n\n\u00a0\u00a0\u00a0\u00a0Angela Merkel n\u00e9met, Orb\u00e1n Viktor magyar, Andrej Babis cseh, Mateusz Morawiecki lengyel valamint Igor Matovic szlov\u00e1k korm\u00e1nyf\u0151 a koronav\u00edrus-j\u00e1rv\u00e1ny okozta gazdas\u00e1gi k\u00e1rok \u00e1thidal\u00e1s\u00e1r\u00f3l egyeztetett. Egyet\u00e9rtettek abban, hogy a j\u00e1rv\u00e1ny \u0151sszel v\u00e1rhat\u00f3 \u00fajabb hull\u00e1m\u00e1t egy sokkal jobban felk\u00e9sz\u00fclt eg\u00e9szs\u00e9g\u00fcgyi rendszernek kell kezelnie Eur\u00f3p\u00e1ban - ismertette a sajt\u00f3f\u0151n\u00f6k.\n\u00a0\u00a0\u00a0\u00a0Hozz\u00e1tette: a visegr\u00e1di orsz\u00e1gok j\u00fanius elej\u00e9n tartj\u00e1k k\u00f6vetkez\u0151 cs\u00facstal\u00e1lkoz\u00f3jukat Csehorsz\u00e1gban.\n\nMTI\n\n"}]