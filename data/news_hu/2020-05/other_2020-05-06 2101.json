[{"date": "2020-05-06 21:01", "url": "https://koronavirus.gov.hu/cikkek/orban-viktor-donald-trumppal-targyalt", "h1": "Orb\u00e1n Viktor Donald Trumppal t\u00e1rgyalt", "body": "\nOrb\u00e1n Viktor minisztereln\u00f6k \u00e9s Donald Trump, az Egyes\u00fclt \u00c1llamok eln\u00f6ke munkamegbesz\u00e9l\u00e9st folytatott szerda d\u00e9lut\u00e1n. A telefonbesz\u00e9lget\u00e9s sor\u00e1n sz\u00f3ba ker\u00fclt a hat\u00e1rv\u00e9delem fontoss\u00e1ga, a koronav\u00edrus elleni v\u00e9dekez\u00e9s, valamint a j\u00e1rv\u00e1ny vil\u00e1ggazdas\u00e1gi k\u00f6vetkezm\u00e9nyeinek kezel\u00e9se - er\u0151s\u00edtette meg az MTI-nek Havasi Bertalan, a minisztereln\u00f6k sajt\u00f3f\u0151n\u00f6ke.\n\nK\u00f6zl\u00e9se szerint Orb\u00e1n Viktor \u00e9s Donald Trump \u00f6r\u00f6mmel \u00e1llap\u00edtotta meg, hogy Magyarorsz\u00e1g \u00e9s az Egyes\u00fclt \u00c1llamok k\u00e9toldal\u00fa politikai \u00e9s gazdas\u00e1gi kapcsolatai tov\u00e1bbra is kiv\u00e1l\u00f3ak.\nA washingtoni Feh\u00e9r H\u00e1z d\u00e9lut\u00e1ni t\u00e1j\u00e9koztat\u00e1sa szerint Trump eln\u00f6k \u00e9s a magyar minisztereln\u00f6k egyet\u00e9rtettek abban, hogy az amerikai \u00e9s a magyar n\u00e9p \"v\u00e1gyik arra, hogy biztons\u00e1gosan megnyithassa k\u00f6z\u00f6ss\u00e9geit \u00e9s visszat\u00e9rjen dolgozni\". A vezet\u0151k megvitatt\u00e1k tov\u00e1bb\u00e1 a fontos k\u00e9toldal\u00fa \u00e9s region\u00e1lis k\u00e9rd\u00e9seket, ide\u00e9rtve a hat\u00e1rbiztons\u00e1got, a t\u00e1vk\u00f6zl\u00e9s biztons\u00e1g\u00e1t, valamint az ell\u00e1t\u00e1si l\u00e1ncok diverzifik\u00e1l\u00e1s\u00e1nak \u00e9s a kritikus infrastrukt\u00fara v\u00e9delm\u00e9nek sz\u00fcks\u00e9gess\u00e9g\u00e9t - \u00edrt\u00e1k.\n\nMTI 2020. m\u00e1jus 6.\n\n"}]