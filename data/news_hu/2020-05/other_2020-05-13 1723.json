[{"date": "2020-05-13 17:23", "url": "https://koronavirus.gov.hu/cikkek/turisztikai-vilagszervezet-fotitkara-gratulalt-orban-viktornak", "h1": "A Turisztikai Vil\u00e1gszervezet f\u0151titk\u00e1ra gratul\u00e1lt Orb\u00e1n Viktornak", "body": "\nLev\u00e9lben gratul\u00e1lt a madridi sz\u00e9khely\u0171 Turisztikai Vil\u00e1gszervezet\u00a0f\u0151titk\u00e1ra, Zurab Pololikashvili Orb\u00e1n Viktor minisztereln\u00f6knek az idegenforgalmi \u00e1gazat v\u00e1ls\u00e1g\u00e1nak kezel\u00e9s\u00e9hez - t\u00e1j\u00e9koztatta az MTI-t Havasi Bertalan, a minisztereln\u00f6k sajt\u00f3f\u0151n\u00f6ke.\n\nAz ENSZ turizmusra szakosodott szervezet\u00e9nek f\u0151titk\u00e1ra azt \u00edrta, szorosan nyomon k\u00f6vetik a magyar korm\u00e1ny \"hihetetlen munk\u00e1j\u00e1t ebben a rendk\u00edv\u00fcli v\u00e1ls\u00e1gban\". Zurab Pololikashvili gratul\u00e1lt Orb\u00e1n Viktornak ahhoz az elk\u00f6telezetts\u00e9ghez \u00e9s er\u0151fesz\u00edt\u00e9shez, amellyel az utaz\u00e1si \u00e9s idegenforgalmi \u00e1gazatot seg\u00edti a koronav\u00edrus kit\u00f6r\u00e9se miatt kialakult t\u00e1rsadalmi \u00e9s gazdas\u00e1gi v\u00e1ls\u00e1ghelyzetben - mondta a sajt\u00f3f\u0151n\u00f6k.\n\n\nMTI 2020. m\u00e1jus 13.\n\n"}]