[{"date": "2020-05-20 09:33", "url": "https://koronavirus.gov.hu/cikkek/szijjarto-ujabb-atkelo-nyilt-meg-az-osztrak-magyar-hataron", "h1": "Szijj\u00e1rt\u00f3: \u00fajabb \u00e1tkel\u0151 ny\u00edlt meg az osztr\u00e1k-magyar hat\u00e1ron", "body": "\n\u00dajabb \u00e1tkel\u0151 ny\u00edlt meg szerda reggel az osztr\u00e1k-magyar hat\u00e1ron - k\u00f6z\u00f6lte a k\u00fclgazdas\u00e1gi \u00e9s k\u00fcl\u00fcgyminiszter a Facebook-oldal\u00e1n.\n\nSzijj\u00e1rt\u00f3\u00a0P\u00e9ter azt \u00edrta: \"Barcza Attila k\u00e9pvisel\u0151t\u00e1rsam r\u00e9g\u00f3ta szorgalmazta a Zsira \u00e9s Lutzmannsburg k\u00f6z\u00f6tti \u00e1tj\u00e1r\u00f3 megnyit\u00e1s\u00e1t az ing\u00e1z\u00f3k sz\u00e1m\u00e1ra. Az osztr\u00e1k koll\u00e9g\u00e1kkal folytatott t\u00e1rgyal\u00e1sok v\u00e9g\u00fcl sikerre vezettek, \u00edgy m\u00e1t\u00f3l reggel 5 \u00e9s este 21 \u00f3ra k\u00f6z\u00f6tt Zsir\u00e1n\u00e1l is \u00e1tl\u00e9phetik a hat\u00e1rt azok, akik a m\u00e1sik oldalon dolgoznak vagy f\u00f6ldtulajdonnal rendelkeznek\".\nHozz\u00e1tette, ezzel tizenh\u00e1romra n\u0151tt az osztr\u00e1k hat\u00e1rszakaszon ig\u00e9nybe vehet\u0151 \u00e1tkel\u0151helyek sz\u00e1ma.\n\nForr\u00e1s: MTI\n\n"}]