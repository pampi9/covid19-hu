[{"date": "2020-05-30 10:03", "url": "https://koronavirus.gov.hu/cikkek/matol-valtozik-mav-start-menetrendje", "h1": "M\u00e1t\u00f3l v\u00e1ltozik a M\u00c1V-Start menetrendje", "body": "\nMegv\u00e1ltozik m\u00e1t\u00f3l a vonatok menetrendje \u00e9s a jegyek d\u00edjszab\u00e1sa is.\n\nElindul m\u00e1t\u00f3l a M\u00c1V-Start el\u0151szezoni menetrendje. A vonatokon 50 sz\u00e1zal\u00e9kos \u00e9rt\u00e9kes\u00edt\u00e9si korl\u00e1tot vezetnek be a balatoni forgalomban, teh\u00e1t minden m\u00e1sodik \u00fcl\u0151hely \u00fcresen marad, \u00edgy biztos\u00edthat\u00f3 az utasok k\u00f6z\u00f6tti 1-1,5 m\u00e9teres v\u00e9d\u0151t\u00e1vols\u00e1g.\n\u00a0\u00a0\u00a0\u00a0Ez azt jelenti, hogy a gyors- \u00e9s sebesvonatok a gyorsvonati p\u00f3tjegy helyett csak vonatra sz\u00f3l\u00f3 (vonathoz k\u00f6t\u00f6tt) p\u00f3tjegy haszn\u00e1lat\u00e1val vehet\u0151k ig\u00e9nybe. A vonathoz k\u00f6t\u00f6tt p\u00f3tjegy meghat\u00e1rozza, hogy a jeggyel a vonat melyik kocsij\u00e1ban lehet utazni, a kocsin bel\u00fcli \u00fcl\u0151hely viszont szabadon elfoglalhat\u00f3.\n\u00a0\u00a0\u00a0\u00a0A M\u00c1V-Start t\u00e1j\u00e9koztat\u00e1sa szerint a koronav\u00edrus-j\u00e1rv\u00e1ny miatt Budapest \u00e9s Balaton k\u00f6z\u00f6tt jelenleg cs\u00f6kkentett menetrend van \u00e9rv\u00e9nyben. M\u00e1t\u00f3l viszont a ny\u00e1ri menetrend kezdet\u00e9ig - j\u00fanius 19-ig - s\u0171r\u0171bben j\u00e1rnak a vonatok.\n\n\nMTI 2020. m\u00e1jus 30.\n\n"}]