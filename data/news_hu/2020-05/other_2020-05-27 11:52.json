[{"date": "2020-05-27 11:52", "url": "https://koronavirus.gov.hu/cikkek/soltesz-eddig-266-millio-forint-tamogatas-erkezett-nemzeti-osszefogas-vonalan", "h1": "Solt\u00e9sz: eddig 266 milli\u00f3 forint t\u00e1mogat\u00e1s \u00e9rkezett a nemzeti \u00f6sszefog\u00e1s vonal\u00e1n", "body": "\nA Nemzeti Humanit\u00e1rius Koordin\u00e1ci\u00f3s Tan\u00e1cs \u00e1ltal m\u0171k\u00f6dtetett nemzeti \u00f6sszefog\u00e1s vonal\u00e1n eddig t\u00f6bb mint 266 milli\u00f3 forint felaj\u00e1nl\u00e1s \u00e9rkezett, amelyet a karitat\u00edv szervezeteken kereszt\u00fcl fog eljuttatni a r\u00e1szorultakhoz a korm\u00e1ny - mondta szerd\u00e1n Di\u00f3sdon a Nemzeti Humanit\u00e1rius Koordin\u00e1ci\u00f3s Tan\u00e1cs eln\u00f6ke.\n\nSolt\u00e9sz Mikl\u00f3s, aki egyben egyh\u00e1zi \u00e9s nemzetis\u00e9gi kapcsolatok\u00e9rt felel\u0151s \u00e1llamtitk\u00e1r elmondta, hogy az elm\u00falt 11 h\u00e9t alatt a karitat\u00edv szervezetek 19 megy\u00e9be \u00e9s Budapestre juttatt\u00e1k el az adom\u00e1nyokat.\nHozz\u00e1tette, hogy k\u00f6zel \u00f6tsz\u00e1z int\u00e9zm\u00e9nybe \u00e9s t\u00f6bb sz\u00e1zezer embernek siker\u00fclt\u00a0\u00a0seg\u00edts\u00e9get ny\u00fajtaniuk.\nT\u00f6bb mint 100 ezer maszkot siker\u00fclt eljuttatni 140 int\u00e9zm\u00e9nybe 103 ezer ell\u00e1tottnak, valamint k\u00f6zel 20 ezer liter fert\u0151tlen\u00edt\u0151t k\u00f6zel 170 int\u00e9zm\u00e9nybe, \u00edgy korh\u00e1zakba is, emellett 33 ezer doboz immuner\u0151s\u00edt\u0151 szer ker\u00fclt kioszt\u00e1sra t\u00f6bb mint 130 ezer embernek - f\u0171zte hozz\u00e1 a koordin\u00e1ci\u00f3s tan\u00e1cs eln\u00f6ke.\n\nMTI 2020. m\u00e1jus 27.\n\n"}]