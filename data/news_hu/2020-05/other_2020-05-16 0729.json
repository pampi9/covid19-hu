[{"date": "2020-05-16 07:29", "url": "https://koronavirus.gov.hu/cikkek/3473-fore-nott-beazonositott-fertozottek-szama-es-elhunyt-6-idos-kronikus-beteg", "h1": "3473 f\u0151re n\u0151tt a beazonos\u00edtott fert\u0151z\u00f6ttek sz\u00e1ma \u00e9s elhunyt 6 id\u0151s kr\u00f3nikus beteg", "body": "\n\u00dajabb magyar \u00e1llampolg\u00e1rokn\u00e1l mutatt\u00e1k ki az \u00faj koronav\u00edrus-fert\u0151z\u00e9st (COVID-19), ezzel 3473 f\u0151re n\u0151tt a haz\u00e1nkban beazonos\u00edtott fert\u0151z\u00f6ttek sz\u00e1ma. Elhunyt \u00fajabb id\u0151s 6 kr\u00f3nikus beteg. Ezzel 448 f\u0151re emelkedett az elhunytak sz\u00e1ma, 1371-en pedig m\u00e1r gy\u00f3gyultan t\u00e1voztak a k\u00f3rh\u00e1zb\u00f3l. Az akt\u00edv fert\u0151z\u00f6ttek sz\u00e1ma 1654 f\u0151re cs\u00f6kkent. Az akt\u00edv fert\u0151z\u00f6ttek 56%-a, az elhunytak 77%-a, a gy\u00f3gyultak 61%-a budapesti vagy Pest megyei. 570 koronav\u00edrusos beteget \u00e1polnak k\u00f3rh\u00e1zban \u00e9s 45-en vannak l\u00e9legeztet\u0151g\u00e9pen.\n\nA v\u00e9dekez\u00e9s m\u00e1sodik szakasz\u00e1ban vagyunk. Ez nem a j\u00e1rv\u00e1ny v\u00e9g\u00e9t jelenti, hiszen a v\u00edrus tov\u00e1bbra is terjed. Az a c\u00e9lunk, hogy fokozatosan, szigor\u00fa menetrend szerint \u00fajraind\u00edtsuk az \u00e9letet. Ez\u00e9rt h\u00e9tf\u0151t\u0151l vid\u00e9ken \u00e9s Pest megy\u00e9ben \u00fajabb enyh\u00edt\u00e9sek l\u00e9pnek \u00e9letbe. A Budapestre vonatkoz\u00f3 szab\u00e1lyok kialak\u00edt\u00e1s\u00e1ban a korm\u00e1ny megvizsg\u00e1lja a f\u0151v\u00e1rosi polg\u00e1rmesterek javaslatait is. A k\u00f3rh\u00e1zban \u00e1poltak sz\u00e1m\u00e1nak cs\u00f6kken\u00e9se lehet\u0151v\u00e9 teszi, hogy h\u00e9tf\u0151t\u0151l a k\u00f3rh\u00e1zi ell\u00e1t\u00e1sok \u00fajraind\u00edt\u00e1s\u00e1nak k\u00f6vetkez\u0151 \u00fcteme is megt\u00f6rt\u00e9nhet.\n\n"}]