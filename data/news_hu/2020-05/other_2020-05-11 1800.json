[{"date": "2020-05-11 18:00", "url": "https://koronavirus.gov.hu/cikkek/szijjarto-egeszsegugyi-vedoeszkozokre-hosszutavon-nagy-szukseg-es-nagy-kereslet-lesz", "h1": "Szijj\u00e1rt\u00f3: eg\u00e9szs\u00e9g\u00fcgyi v\u00e9d\u0151eszk\u00f6z\u00f6kre hossz\u00fat\u00e1von nagy sz\u00fcks\u00e9g \u00e9s nagy kereslet lesz", "body": "\nEg\u00e9szs\u00e9g\u00fcgyi v\u00e9d\u0151eszk\u00f6z\u00f6kre hossz\u00fat\u00e1von nagy sz\u00fcks\u00e9g \u00e9s nagy kereslet lesz - olvashat\u00f3 Szijj\u00e1rt\u00f3 P\u00e9ter h\u00e9tf\u0151i Facebook-bejegyz\u00e9s\u00e9ben.\n\n\u00a0A k\u00fclgazdas\u00e1gi \u00e9s k\u00fcl\u00fcgyminiszter annak aprop\u00f3j\u00e1n tett bejegyz\u00e9st k\u00f6z\u00f6ss\u00e9gi oldal\u00e1n, hogy - mint \u00edrta -, az elm\u00falt 48 \u00f3r\u00e1ban n\u00e9gy rep\u00fcl\u0151g\u00e9p \u00e9s t\u00f6bb kamion 9 milli\u00f3 454 ezer maszkot, 141 l\u00e9legeztet\u0151g\u00e9pet \u00e9s 14 ezer izol\u00e1ci\u00f3s k\u00f6penyt hozott Magyarorsz\u00e1gra.\n\u00a0Szijj\u00e1rt\u00f3 P\u00e9ter megjegyezte: szak\u00e9rt\u0151k folyamatosan arr\u00f3l vit\u00e1znak, hogy mi lesz a k\u00f6vetkezm\u00e9nye az eddigi korl\u00e1toz\u00e1sokat fellaz\u00edt\u00f3 int\u00e9zked\u00e9seknek.\n\u00a0\"A v\u00e1laszt egyel\u0151re nem tudjuk, egy dolog azonban biztos, eg\u00e9szs\u00e9g\u00fcgyi v\u00e9d\u0151eszk\u00f6z\u00f6kre hossz\u00fat\u00e1von nagy sz\u00fcks\u00e9g \u00e9s nagy kereslet lesz. Ez\u00e9rt folytatjuk az eszk\u00f6z\u00f6k import\u00e1l\u00e1s\u00e1t\" - \u00edrta a politikus.\n\u00a0Hozz\u00e1f\u0171zte, hogy a mai sz\u00e1ll\u00edtm\u00e1nyokkal egy\u00fctt m\u00e1r 125 milli\u00f3 386 ezer 011-re n\u0151tt a j\u00e1rv\u00e1ny\u00fcgyi helyzetben beszerzett maszkok sz\u00e1ma.\n\u00a0\n\n\nMTI 2020. m\u00e1jus 11.\n\n"}]