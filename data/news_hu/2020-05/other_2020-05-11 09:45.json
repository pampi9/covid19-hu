[{"date": "2020-05-11 09:45", "url": "https://koronavirus.gov.hu/cikkek/orban-viktor-gazdasagvedelmi-akciotervet-beruhazasokat-es-munkahelyteremtest-kell-szolgalnia", "h1": "Orb\u00e1n Viktor: a gazdas\u00e1gv\u00e9delmi akci\u00f3tervet, a beruh\u00e1z\u00e1sokat \u00e9s a munkahelyteremt\u00e9st kell szolg\u00e1lnia a k\u00f6lts\u00e9gvet\u00e9snek", "body": "\nA P\u00e9nz\u00fcgyminiszt\u00e9rium\u00a0\u00e9s a t\u00e1rc\u00e1hoz tartoz\u00f3 h\u00e1tt\u00e9rint\u00e9zm\u00e9nyek vezet\u0151ivel egyeztetett Orb\u00e1n Viktor minisztereln\u00f6k reggel az idei \u00e9s a j\u00f6v\u0151 \u00e9vi k\u00f6lts\u00e9gvet\u00e9sr\u0151l valamint a gazdas\u00e1gv\u00e9delmi akci\u00f3terv v\u00e9grehajt\u00e1s\u00e1r\u00f3l - t\u00e1j\u00e9koztatta az MTI-t Havasi Bertalan, a minisztereln\u00f6k sajt\u00f3f\u0151n\u00f6ke.\n\nOrb\u00e1n Viktor a PM \u00e9p\u00fclet\u00e9ben tartott megbesz\u00e9l\u00e9sen elmondta: Magyarorsz\u00e1gon a v\u00e1ls\u00e1gkezel\u00e9sben felhaszn\u00e1lt eszk\u00f6z\u00f6k s\u00falypontja tov\u00e1bbra is a munkahelyteremt\u00e9sen van. Megism\u00e9telte: amennyi munkahely a koronav\u00edrus miatt megsz\u0171nik, a korm\u00e1ny annyi \u00fajat fog l\u00e9trehozni. \u00a0\u00a0\u00a0\u00a0Ezt a c\u00e9lt kell szolg\u00e1lnia a 2020-as \u00e9s a 2021-es k\u00f6lts\u00e9gvet\u00e9snek valamint a gazdas\u00e1gv\u00e9delmi akci\u00f3tervnek is, melynek legfontosabb eszk\u00f6zei az \u00e1llami munkahelyteremt\u00e9s, a beruh\u00e1z\u00e1sok t\u00e1mogat\u00e1sa \u00e9s az \u00e1llami fejleszt\u00e9si programok, b\u00e9rt\u00e1mogat\u00e1s a vesz\u00e9lyeztetett munkav\u00e1llal\u00f3knak, ad\u00f3cs\u00f6kkent\u00e9s a munkahelyek megtart\u00e1s\u00e1\u00e9rt, ak\u00e1r 0 sz\u00e1zal\u00e9kos hitel a v\u00e1llalkoz\u00f3knak, valamint megt\u00f6rt\u00e9nik a 13. havi nyugd\u00edj vissza\u00e9p\u00edt\u00e9se is - sorolta az \u00e9rtekezleten a minisztereln\u00f6k.\n\u00a0\n\nMTI 2020. m\u00e1jus 11.\n\n"}]