[{"date": "2020-05-31 12:08", "url": "https://koronavirus.gov.hu/cikkek/magyarorszagon-az-emberi-elet-megmentese-nem-lehet-egeszsegugyi-kapacitas-kerdese", "h1": "Magyarorsz\u00e1gon az emberi \u00e9let megment\u00e9se nem lehet eg\u00e9szs\u00e9g\u00fcgyi kapacit\u00e1s k\u00e9rd\u00e9se", "body": "\nMagyarorsz\u00e1gon nem fordulhat el\u0151, hogy egy emberi \u00e9let megment\u00e9se eg\u00e9szs\u00e9g\u00fcgyi kapacit\u00e1s k\u00e9rd\u00e9se legyen - \u00edrta a k\u00fclgazdas\u00e1gi \u00e9s k\u00fcl\u00fcgyminiszter vas\u00e1rnap a k\u00f6z\u00f6ss\u00e9gi oldal\u00e1n.\n\nSzijj\u00e1rt\u00f3 P\u00e9ter bejegyz\u00e9s\u00e9ben hangs\u00falyozta: Magyarorsz\u00e1gon id\u0151ben megkezdt\u00e9k az eg\u00e9szs\u00e9g\u00fcgyi v\u00e9dekez\u00e9shez sz\u00fcks\u00e9ges eszk\u00f6z\u00f6k beszerz\u00e9s\u00e9t, \u00edgy nem fordulhat el\u0151, hogy ak\u00e1r egyetlen beteg ell\u00e1t\u00e1sa is akad\u00e1lyba \u00fctk\u00f6zz\u00f6n a koronav\u00edrus-j\u00e1rv\u00e1ny b\u00e1rmely szakasz\u00e1ban.\n\u00a0\u00a0\u00a0\u00a0T\u00e1j\u00e9koztat\u00e1sa szerint az elm\u00falt h\u00e9ten a Magyarorsz\u00e1g-K\u00edna l\u00e9gih\u00eddon 650 \u00fajabb l\u00e9legeztet\u0151g\u00e9p \u00e9rkezett az orsz\u00e1gba.\n\u00a0\u00a0\u00a0\u00a0Mindannyian l\u00e1ttuk, hogy \"milyen borzalmas jelenetek j\u00e1tsz\u00f3dtak le egyes d\u00e9l-eur\u00f3pai orsz\u00e1gokban\", de ilyen Magyarorsz\u00e1gon nem t\u00f6rt\u00e9nhet - emelte ki. Hozz\u00e1tette: a j\u00e1rv\u00e1nyvesz\u00e9ly nem m\u00falt el, \u00edgy a munka m\u00e9g \"messze nem \u00e9rt v\u00e9get\", \u00e9s a beszerz\u00e9sek folytat\u00f3dnak.\n\n\u00a0\nMTI/Szijj\u00e1rt\u00f3 P\u00e9ter hivatalos Facebook oldala\n\n"}]