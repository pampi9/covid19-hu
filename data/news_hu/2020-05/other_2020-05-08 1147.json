[{"date": "2020-05-08 11:47", "url": "https://koronavirus.gov.hu/cikkek/szijjarto-peter-vilagjarvany-gazdasagi-kerdes", "h1": "Szijj\u00e1rt\u00f3 P\u00e9ter: a vil\u00e1gj\u00e1rv\u00e1ny gazdas\u00e1gi k\u00e9rd\u00e9s is", "body": "\nA vil\u00e1gj\u00e1rv\u00e1ny nemcsak eg\u00e9szs\u00e9g\u00fcgyi, hanem gazdas\u00e1gi k\u00e9rd\u00e9s is, hiszen a koronav\u00edrus az emberi eg\u00e9szs\u00e9g mellett a munkahelyeket is vesz\u00e9lybe sodorja - k\u00f6z\u00f6lte Szijj\u00e1rt\u00f3 P\u00e9ter k\u00fclgazdas\u00e1gi \u00e9s k\u00fcl\u00fcgyminiszter a Facebook-oldal\u00e1n.\n\nHangs\u00falyozta, az eg\u00e9szs\u00e9gv\u00e9delem mellett a munkahelyek megv\u00e9d\u00e9se is fontos feladat.\nA t\u00e1rca h\u00e1rom hete ind\u00edtotta \u00fatj\u00e1ra a Nemzeti Befektet\u00e9si \u00dcgyn\u00f6ks\u00e9ggel (Hipa) k\u00f6z\u00f6sen azt a programot, amelynek keret\u00e9ben azon v\u00e1llalatok beruh\u00e1z\u00e1sait t\u00e1mogatj\u00e1k, akik v\u00e1llalj\u00e1k a n\u00e1luk foglalkoztatott emberek munkahelyeinek fenntart\u00e1s\u00e1t.\nH\u00e1rom h\u00e9t alatt eddig 280 magyarorsz\u00e1gi v\u00e1llalat jelentkezett a programra, \u00f6sszesen 138 milli\u00e1rd forintnyi beruh\u00e1z\u00e1st v\u00e1llalnak, hogy megv\u00e9djenek 50 828 munkahelyet - tette hozz\u00e1 Szijj\u00e1rt\u00f3 P\u00e9ter.\nA program bizony\u00edtja, hogy a v\u00e1llalatok \u00e9s a korm\u00e1ny \u00f6sszefog\u00e1sa sikeres, ez\u00e9rt j\u00f6v\u0151 h\u00e9ten a korm\u00e1ny az eredetileg tervezett 50 milli\u00e1rd forintos t\u00e1mogat\u00e1si keret megdupl\u00e1z\u00e1s\u00e1r\u00f3l fog t\u00e1rgyalni - k\u00f6z\u00f6lte a k\u00fclgazdas\u00e1gi \u00e9s k\u00fcl\u00fcgyminiszter.\n\nMTI 2020. m\u00e1jus 8.\n\n"}]