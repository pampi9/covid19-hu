[{"date": "2020-05-05 20:35", "url": "https://koronavirus.gov.hu/cikkek/benko-honvedseg-az-orszag-egyik-legjobb-foglalkoztatoja", "h1": "Benk\u0151: a honv\u00e9ds\u00e9g az orsz\u00e1g egyik legjobb foglalkoztat\u00f3ja", "body": "\nA Magyar Honv\u00e9ds\u00e9g az egyik legjobb foglalkoztat\u00f3ja az orsz\u00e1gnak - mondta a honv\u00e9delmi miniszter az M1 aktu\u00e1lis csatorna kedd esti m\u0171sor\u00e1ban.\n\nBenk\u0151 Tibor kiemelte: azok, akik a koronav\u00edrus miatt elvesztett\u00e9k munk\u00e1jukat, meg fogj\u00e1k tal\u00e1lni sz\u00e1m\u00edt\u00e1sukat a Magyar Honv\u00e9ds\u00e9gen bel\u00fcl is. Ez a kisz\u00e1m\u00edthat\u00f3 p\u00e1lya rendk\u00edv\u00fcl vonz\u00f3 a fiatalok sz\u00e1m\u00e1ra - fogalmazott.\nSz\u00f3lt arr\u00f3l is, hogy 51 k\u00f3rh\u00e1zban \u00e9s 13 id\u0151sotthonban katon\u00e1k l\u00e1tj\u00e1k el az int\u00e9zm\u00e9nyparancsnoki feladatot. Nem az\u00e9rt vannak ott, hogy szakmai k\u00e9rd\u00e9sekbe belesz\u00f3ljanak, hanem hogy koordin\u00e1lj\u00e1k azokat a feladatokat, amelyek az int\u00e9zm\u00e9nyek v\u00e9delm\u00e9t, biztons\u00e1g\u00e1t szolg\u00e1lj\u00e1k - hangs\u00falyozta a honv\u00e9delmi miniszter.\n\n\nMTI 2020. m\u00e1jus 5.\n\n"}]