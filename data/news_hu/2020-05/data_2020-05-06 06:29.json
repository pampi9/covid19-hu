[{"date": "2020-05-06 06:29", "url": "https://koronavirus.gov.hu/cikkek/3111-fore-nott-beazonositott-fertozottek-szama-es-elhunyt-10-kronikus-beteg", "h1": "3111 f\u0151re n\u0151tt a beazonos\u00edtott fert\u0151z\u00f6ttek sz\u00e1ma \u00e9s elhunyt 10 kr\u00f3nikus beteg", "body": "\n\u00dajabb magyar \u00e1llampolg\u00e1rokn\u00e1l mutatt\u00e1k ki az \u00faj koronav\u00edrus-fert\u0151z\u00e9st (COVID-19), ezzel 3111 f\u0151re n\u0151tt a haz\u00e1nkban beazonos\u00edtott fert\u0151z\u00f6ttek sz\u00e1ma. Elhunyt \u00fajabb 10 kr\u00f3nikus beteg. Ezzel 373 f\u0151re emelkedett az elhunytak sz\u00e1ma, 759-en pedig m\u00e1r gy\u00f3gyultan t\u00e1voztak a k\u00f3rh\u00e1zb\u00f3l. Az akt\u00edv fert\u0151z\u00f6ttek sz\u00e1ma 1979 f\u0151. Az akt\u00edv fert\u0151z\u00f6ttek 63%-a, az elhunytak 79%-a, a gy\u00f3gyultak 51%-a budapesti vagy Pest megyei. 964 koronav\u00edrusos beteget \u00e1polnak k\u00f3rh\u00e1zban, k\u00f6z\u00fcl\u00fck 50-en vannak l\u00e9legeztet\u0151g\u00e9pen. A Pesti \u00fati id\u0151sotthonban\u00a040-re n\u0151tt az elhunytak sz\u00e1ma, 296 lak\u00f3 \u00e9s 26 dolgoz\u00f3 fert\u0151z\u00f6tt.\n\nMegkezd\u0151d\u00f6tt a v\u00e9dekez\u00e9s m\u00e1sodik szakasza. Ez nem a j\u00e1rv\u00e1ny v\u00e9g\u00e9t jelenti, hiszen a v\u00edrus tov\u00e1bbra is terjed. Az a c\u00e9lunk, hogy fokozatosan, szigor\u00fa menetrend szerint \u00fajraind\u00edtsuk az \u00e9letet \u00e9s tov\u00e1bbra is elker\u00fclj\u00fck a j\u00e1rv\u00e1ny \"berobban\u00e1s\u00e1t\". Ez\u00e9rt Budapesten \u00e9s Pest megy\u00e9ben tov\u00e1bbra is \u00e9letben marad a kij\u00e1r\u00e1si korl\u00e1toz\u00e1s, vid\u00e9ken viszont \u00faj szab\u00e1lyok l\u00e9ptek \u00e9letbe. Az eg\u00e9sz orsz\u00e1gban tov\u00e1bbra is fontos a 1,5 m\u00e9teres v\u00e9d\u0151t\u00e1vols\u00e1g tart\u00e1sa, \u00e9s az arc eltakar\u00e1sa a boltokban \u00e9s t\u00f6megk\u00f6zleked\u00e9si eszk\u00f6z\u00f6k\u00f6n.\nAz id\u0151seket tov\u00e1bbra is arra k\u00e9rj\u00fck, hogy csak kell\u0151 k\u00f6r\u00fcltekint\u00e9s mellett hagyj\u00e1k el otthonaikat, \u00e9s az \u00e9lelmiszerboltokat, patik\u00e1kat, drog\u00e9ri\u00e1kat a nekik kijel\u00f6lt id\u0151s\u00e1vban, 9 \u00e9s 12 \u00f3ra l\u00e1togass\u00e1k.\u00a0\nKoronav\u00edrus Sajt\u00f3k\u00f6zpont\n\n"}]