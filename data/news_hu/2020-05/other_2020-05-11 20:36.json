[{"date": "2020-05-11 20:36", "url": "https://koronavirus.gov.hu/cikkek/az-elmult-egy-heten-fokozatosan-csokkent-korhazban-apolt-koronavirusos-betegek-szama", "h1": " Az elm\u00falt egy h\u00e9ten fokozatosan cs\u00f6kkent a k\u00f3rh\u00e1zban \u00e1polt koronav\u00edrusos betegek sz\u00e1ma", "body": "\nAz \u00e1prilis k\u00f6zepi szintre cs\u00f6kkent vissza a k\u00f3rh\u00e1zban \u00e1polt koronav\u00edrusos betegek sz\u00e1ma. \u00a0A legut\u00f3bbi adatok szerint 782 f\u0151t \u00e1polnak k\u00f3rh\u00e1zban, k\u00f6z\u00fcl\u00fck jelenleg 42-en vannak l\u00e9legezt\u0151g\u00e9pen.\u00a0 Az elm\u00falt egy h\u00e9ten fokozatosan cs\u00f6kkent a k\u00f3rh\u00e1zban \u00e1poltak sz\u00e1ma. A tapasztalatok szerint az enyhe t\u00fcneteket mutat\u00f3 betegek 1-2 h\u00e9t alatt, a s\u00falyosabb t\u00fcneteket mutat\u00f3k t\u00f6bb h\u00e9t alatt gy\u00f3gyulnak meg a k\u00f3rh\u00e1zban. \n\nA fert\u0151z\u00e9sek sz\u00e1m\u00e1nak cs\u00f6kken\u00e9s\u00e9vel elindul a felk\u00e9sz\u00fcl\u00e9s az eg\u00e9szs\u00e9g\u00fcgyi ell\u00e1t\u00e1sok\u00a0 fokozatos \u00fajranyit\u00e1s\u00e1ra is. Ez t\u00f6bb \u00fctemben t\u00f6rt\u00e9nik. Els\u0151k\u00e9nt az eg\u00e9szs\u00e9g\u00fcgyi alapell\u00e1t\u00e1s, a h\u00e1ziorvosok, a fogorvosok, valamint a j\u00e1r\u00f3beteg szakrendel\u0151k nyitott\u00e1k meg \u00fajra szolg\u00e1ltat\u00e1saikat, de m\u00e9g cs\u00f6kkentett \u00fczemm\u00f3dban \u00e9s \u00a0fokozott \u00f3vint\u00e9zked\u00e9sek mellett.\u00a0\n\nA k\u00f3rh\u00e1zak is k\u00e9sz\u00fclnek a fokozatos \u00fajranyit\u00e1sra, \u00e9pp ezt szolg\u00e1lja a \u201e r\u00e9gi \u00faj\u201d beutal\u00e1si rend is, amely k\u00e9pes tehermentes\u00edteni t\u00f6bb k\u00f3rh\u00e1zat, hogy min\u00e9l el\u0151bb elkezd\u0151dhessenek a j\u00e1rv\u00e1ny miatt elhalasztott vizsg\u00e1latok, kezel\u00e9sek.\u00a0 Emellett term\u00e9szetesen fenn kell tartani a j\u00e1rv\u00e1ny\u00fcgyi k\u00e9sz\u00fclts\u00e9get, hogy a k\u00f3rh\u00e1zak sz\u00fcks\u00e9g eset\u00e9n\u00a0 - egy \u00fajabb betegsz\u00e1m emelked\u00e9s eset\u00e9n is -\u00a0 k\u00e9pesek legyenek a koronav\u00edrusos betegek t\u00f6meges fogad\u00e1s\u00e1ra \u00e9s ell\u00e1t\u00e1s\u00e1ra. \u00a0A j\u00e1rv\u00e1ny alakul\u00e1sa biztat\u00f3, eddig siker\u00fclt alacsonyan tartani a fert\u0151z\u00f6ttek sz\u00e1m\u00e1t, a m\u00e1jus 4-\u00e9n vid\u00e9ken \u00e9letbe l\u00e9pett \u00faj szab\u00e1lyok j\u00e1rv\u00e1ny\u00fcgyi hat\u00e1s\u00e1t azonban fokozottan figyelj\u00fck mind a fert\u0151z\u00f6ttek, mind a k\u00f3rh\u00e1zi \u00e1pol\u00e1sra szorul\u00f3k tekintet\u00e9ben.\nEz\u00faton jelezz\u00fck, hogy m\u00e1jus 8-\u00e1n a k\u00f3rh\u00e1zban \u00e1poltakr\u00f3l k\u00f6z\u00f6lt adat t\u00e9ves k\u00f3rh\u00e1zi adatszolg\u00e1ltat\u00e1s miatt nem volt pontos, a hib\u00e1s adatot k\u00f6zl\u0151 k\u00f3rh\u00e1z ut\u00f3lag korrig\u00e1lta az adatot, eszerint helyesb\u00edtj\u00fck mi is ez\u00faton az aznapi adatot. \u00a0\n\n\n"}]