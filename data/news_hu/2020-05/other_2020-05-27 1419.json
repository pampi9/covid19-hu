[{"date": "2020-05-27 14:19", "url": "https://koronavirus.gov.hu/cikkek/tanacsok-gyermekek-taboroztatasahoz", "h1": "Tan\u00e1csok a gyermekek t\u00e1boroztat\u00e1s\u00e1hoz", "body": "\nA korm\u00e1ny d\u00f6nt\u00f6tt arr\u00f3l, hogy j\u00fanius 16-t\u00f3l a gyermek- \u00e9s ifj\u00fas\u00e1gi t\u00e1borok \u2013 napk\u00f6zi \u00e9s ottalv\u00f3s szervez\u00e9sben egyar\u00e1nt \u2013 megtarthat\u00f3ak. Azonban id\u00e9n a t\u00e1borok szervez\u00e9se \u00e9s m\u0171k\u00f6dtet\u00e9se sor\u00e1n k\u00fcl\u00f6n\u00f6s figyelmet kell ford\u00edtani az al\u00e1bbi j\u00e1rv\u00e1ny\u00fcgyi szab\u00e1lyok szigor\u00fa betart\u00e1s\u00e1ra.\n\nAz egyik legfontosabb szab\u00e1ly, hogy a t\u00e1borokban csak eg\u00e9szs\u00e9ges gyerekek \u00e9s szem\u00e9lyzet vegyen r\u00e9szt! A r\u00e9szv\u00e9telhez a sz\u00fcl\u0151nek egy 4 napn\u00e1l nem r\u00e9gebbi igazol\u00e1st kell kit\u00f6ltenie, hogy a gyermek eg\u00e9szs\u00e9ges. A t\u00e1boroztat\u00e1s el\u0151tt a szervez\u0151knek gondoskodni kell fert\u0151tlen\u00edt\u0151 nagytakar\u00edt\u00e1sr\u00f3l.\u00a0A szervez\u0151k \u00fcgyeljenek arra, hogy a csoportok egym\u00e1st\u00f3l el legyenek k\u00fcl\u00f6n\u00edtve.\u00a0A legfontosabb a higi\u00e9niai szab\u00e1lyok betart\u00e1sa mind az ott dolgoz\u00f3k, mind a r\u00e9sztvev\u0151k r\u00e9sz\u00e9r\u0151l.Nagyon fontos a v\u00e9d\u0151t\u00e1vols\u00e1g betart\u00e1sa a foglalkoz\u00e1sok, \u00e9tkez\u00e9sek sor\u00e1n, a k\u00f6z\u00f6s helyis\u00e9gek haszn\u00e1latakor.\nA k\u00f6z\u00f6s \u00e9tkez\u00e9sek sor\u00e1n ker\u00fclni kell a zs\u00fafolts\u00e1got, ez\u00e9rt ha van r\u00e1 m\u00f3d id\u0151ben eltolva kisebb csoportokban oldj\u00e1k meg az \u00e9tkezt\u00e9st. Ottalv\u00f3s t\u00e1borok eset\u00e9ben az \u00e1gyak elhelyez\u00e9s\u00e9n\u00e9l is tartsuk meg a 1,5 m\u00e9teres v\u00e9d\u0151t\u00e1vols\u00e1got. A gyakran, mindenki \u00e1ltal haszn\u00e1lt eszk\u00f6z\u00f6ket gyakran fert\u0151tlen\u00edts\u00fck. Els\u0151sorban a szabadt\u00e9ri tev\u00e9kenys\u00e9geket, rossz id\u0151 eset\u00e9n z\u00e1rt t\u00e9rben a kiscsoportos foglalkoz\u00e1sokat javasoljuk a megfelel\u0151 v\u00e9d\u0151t\u00e1vols\u00e1g betart\u00e1s\u00e1val. H\u00e1romsz\u00e1z f\u0151 feletti t\u00e1borokban k\u00f6telez\u0151 a helyben l\u00e9v\u0151 orvos biztos\u00edt\u00e1sa. Ha valaki a t\u00e1borban betegszik meg, elk\u00fcl\u00f6n\u00edt\u0151ben kell vigy\u00e1zni r\u00e1, v\u00e9d\u0151felszerel\u00e9sben \u00e9s \u00e9rtes\u00edteni kell a t\u00e1bor orvos\u00e1t, valamint a sz\u00fcl\u0151ket.\nForr\u00e1s: https://www.nnk.gov.hu/index.php/koronavirus-tajekoztato/652-tajekoztatas-a-taboroztatas-soran-betartando-jarvanyugyi-megelozo-szabalyokrol\n\n"}]