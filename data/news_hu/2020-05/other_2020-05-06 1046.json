[{"date": "2020-05-06 10:46", "url": "https://koronavirus.gov.hu/cikkek/hatalmas-erdeklodes-ovezi-diakhitel-pluszt", "h1": "Hatalmas \u00e9rdekl\u0151d\u00e9s \u00f6vezi a di\u00e1khitel pluszt", "body": "\n\u00d3ri\u00e1si az \u00e9rdekl\u0151d\u00e9s a szabad felhaszn\u00e1l\u00e1s\u00fa, teljesen kamatmentes Di\u00e1khitel Plusz ir\u00e1nt, a bevezet\u00e9se \u00f3ta eltelt \u00f6t nap alatt t\u00f6bb, mint 5500 hallgat\u00f3 ig\u00e9nyelte, legt\u00f6bben a maxim\u00e1lis, f\u00e9lmilli\u00f3 forintos \u00f6sszeget. A term\u00e9k bevezet\u00e9se teh\u00e1t alkalmas, hat\u00e9kony eszk\u00f6znek bizonyult arra, hogy seg\u00edts\u00e9get ny\u00fajtsunk a koronav\u00edrus-j\u00e1rv\u00e1ny idej\u00e9n a fels\u0151oktat\u00e1sban tanul\u00f3knak \u2013 mondta Schanda Tam\u00e1s, hozz\u00e1t\u00e9ve, hogy a sz\u00e1m\u00edt\u00e1saik szerint az \u00e9v v\u00e9g\u00e9ig ak\u00e1r a 75 ezret is el\u00e9rheti azoknak a sz\u00e1ma, akik p\u00e9nz\u00fcgyi t\u00e1mogat\u00e1st kapnak a Di\u00e1khitel K\u00f6zpontt\u00f3l r\u00e9szben a hitelt\u00f6rleszt\u00e9si k\u00f6telezetts\u00e9g felf\u00fcggeszt\u00e9s\u00e9vel, r\u00e9szben \u00faj hitelek foly\u00f3s\u00edt\u00e1s\u00e1val.\n\nA term\u00e9k bevezet\u00e9se teh\u00e1t alkalmas, hat\u00e9kony eszk\u00f6znek bizonyult arra, hogy seg\u00edts\u00e9get ny\u00fajtsunk a koronav\u00edrus-j\u00e1rv\u00e1ny idej\u00e9n a fels\u0151oktat\u00e1sban tanul\u00f3knak\u201d \u2013 mondta Schanda Tam\u00e1s, hozz\u00e1t\u00e9ve, hogy a sz\u00e1m\u00edt\u00e1saik szerint az \u00e9v v\u00e9g\u00e9ig ak\u00e1r a 75 ezret is el\u00e9rheti azoknak a sz\u00e1ma, akik p\u00e9nz\u00fcgyi t\u00e1mogat\u00e1st kapnak a Di\u00e1khitel K\u00f6zpontt\u00f3l r\u00e9szben a hitelt\u00f6rleszt\u00e9si k\u00f6telezetts\u00e9g felf\u00fcggeszt\u00e9s\u00e9vel, r\u00e9szben \u00faj hitelek foly\u00f3s\u00edt\u00e1s\u00e1val. Az Innov\u00e1ci\u00f3s \u00e9s Technol\u00f3giai Miniszt\u00e9rium miniszterhelyettese, parlamenti \u00e9s strat\u00e9giai \u00e1llamtitk\u00e1ra arr\u00f3l is besz\u00e1molt, hogy az els\u0151 hiteleket m\u00e1r a j\u00f6v\u0151 h\u00e9ten foly\u00f3s\u00edthatj\u00e1k.\n\u201eA magyar emberek eg\u00e9szs\u00e9ge \u00e9s \u00e9lete v\u00e9delme mellett a j\u00e1rv\u00e1ny magyarorsz\u00e1gi felbukkan\u00e1sa \u00f3ta azon is folyamatosan dolgozunk, hogy a gazdas\u00e1gi visszaes\u00e9s miatt a lehet\u0151 legkevesebb k\u00e1rt szenvedje el haz\u00e1nk.\nEhhez hozz\u00e1tartozik az is, hogy a hallgat\u00f3kat \u00e9s a fiatalokat is t\u00e1mogatjuk: n\u00e9lk\u00fcl\u00fck ugyanis nem lehet \u00fajraind\u00edtani az orsz\u00e1got, \u00e9s pl\u00e1ne nem lehet k\u00f6z\u00e9p- \u00e9s hossz\u00fa t\u00e1von is eredm\u00e9nyes nemzetgazdas\u00e1got \u00e9p\u00edteni\u201d \u2013 fejtette ki Schanda Tam\u00e1s.\nMagyar P\u00e9ter, a Di\u00e1khitel K\u00f6zpont vez\u00e9rigazgat\u00f3ja arr\u00f3l sz\u00e1molt be, hogy a koronav\u00edrus-j\u00e1rv\u00e1ny miatti vesz\u00e9lyhelyzet elrendel\u00e9se \u00f3ta, a vonatkoz\u00f3 korm\u00e1nyd\u00f6nt\u00e9sek v\u00e9grehajt\u00e1s\u00e1val \u00f6sszesen mintegy 45,5 ezer fels\u0151oktat\u00e1si hallgat\u00f3 \u00e9s volt hallgat\u00f3 sz\u00e1m\u00e1ra ny\u00fajtott \u00e9s ny\u00fajt azonnali p\u00e9nz\u00fcgyi seg\u00edts\u00e9get a K\u00f6zpont.\nEz r\u00e9szben a hitelt\u00f6rleszt\u00e9si k\u00f6telezetts\u00e9g felf\u00fcggeszt\u00e9s\u00e9vel, r\u00e9szben a m\u00e1jus 1-t\u0151l el\u00e9rhet\u0151 Di\u00e1khitel Plusz bevezet\u00e9s\u00e9vel \u00e9s a t\u00f6bbi di\u00e1khitel term\u00e9k ig\u00e9nyl\u00e9si felt\u00e9teleinek k\u00f6nny\u00edt\u00e9s\u00e9vel val\u00f3sul meg, fejtette ki a vez\u00e9rigazgat\u00f3.\nMagyar P\u00e9ter arr\u00f3l is t\u00e1j\u00e9koztatott, hogy a tavalyi 11.600 \u00faj di\u00e1khitel szerz\u0151d\u00e9shez k\u00e9pest id\u00e9n \u2013 2003 \u00f3ta nem l\u00e1tott magass\u00e1gba \u2013 30.000-re n\u0151het az \u00faj di\u00e1khitel-ig\u00e9nyl\u00e9sek sz\u00e1ma.\n\u201eA gazdas\u00e1g lassul\u00e1sa \u00e9s a munkaer\u0151piacon tapasztalt negat\u00edv trend miatt neh\u00e9z p\u00e9nz\u00fcgyi helyzetbe ker\u00fclt hallgat\u00f3k azonnali megseg\u00edt\u00e9s\u00e9vel jelen helyzetben a MFB Csoporthoz tartoz\u00f3 Di\u00e1khitel K\u00f6zpont tud a legt\u00f6bbet tenni a fels\u0151oktat\u00e1si lemorzsol\u00f3d\u00e1s drasztikus megn\u00f6veked\u00e9s\u00e9nek megakad\u00e1lyoz\u00e1s\u00e1ra\u201d \u2013 mondta Magyar P\u00e9ter.\nA vez\u00e9rigazgat\u00f3 eml\u00e9keztetett r\u00e1, hogy t\u00f6bb uni\u00f3s tag\u00e1llam, k\u00f6zt\u00fck N\u00e9metorsz\u00e1g is hasonl\u00f3, kamatmentes hitelekkel igyekszik seg\u00edteni a fels\u0151oktat\u00e1si hallgat\u00f3kat.\nAz ig\u00e9nyl\u00e9sek sz\u00e1ma hamarosan tov\u00e1bb n\u00f6vekedhet, ugyanis r\u00f6vid id\u0151n bel\u00fcl el\u00e9rhet\u0151v\u00e9 v\u00e1lik a Di\u00e1khitel Plusz feln\u0151ttk\u00e9pz\u00e9sekhez kapcsol\u00f3d\u00f3 v\u00e1ltozata. Ennek keret\u00e9ben maximum 1,2 milli\u00f3 forint szabad felhaszn\u00e1l\u00e1s\u00fa \u00e9s kamatmentes hitelt vehetnek fel azok, akik az ITM \u00e1ltal kijel\u00f6lt k\u00e9pz\u00e9seken vesznek r\u00e9szt.\n\n(ITM Kommunik\u00e1ci\u00f3)\n\n"}]