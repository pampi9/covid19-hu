[{"date": "2020-05-20 09:30", "url": "https://koronavirus.gov.hu/cikkek/hatarokon-alkalmazott-korlatozasok-lehetseges-enyhiteserol-egyeztetett-szijjarto-peter", "h1": "A hat\u00e1rokon alkalmazott korl\u00e1toz\u00e1sok lehets\u00e9ges enyh\u00edt\u00e9s\u00e9r\u0151l egyeztetett Szijj\u00e1rt\u00f3 P\u00e9ter", "body": "\nSzijj\u00e1rt\u00f3\u00a0P\u00e9ter k\u00fclgazdas\u00e1gi \u00e9s k\u00fcl\u00fcgyminiszter h\u00e9tf\u0151n \u00e9s kedden t\u00f6bb k\u00f6rben egyeztetett Alexander Schallenberg osztr\u00e1k, Tomas Petricek cseh \u00e9s Ivan Korcok szlov\u00e1k k\u00fcl\u00fcgyminiszterrel a k\u00f6z\u00f6s hat\u00e1rokon alkalmazott korl\u00e1toz\u00f3 int\u00e9zked\u00e9sek lehets\u00e9ges enyh\u00edt\u00e9s\u00e9r\u0151l.\n\nA miniszter kedden Facebook-oldal\u00e1n azt \u00edrta: az emberi \u00e9let \u00e9s eg\u00e9szs\u00e9g v\u00e9delm\u00e9nek els\u0151bbs\u00e9ge mellett fontos szempont lesz a d\u00f6nt\u00e9sekn\u00e9l a gazdas\u00e1gi \u00e9s kereskedelmi kapcsolatok zavartalans\u00e1ga, a hat\u00e1r ment\u00e9n \u00e9l\u0151 k\u00f6z\u00f6ss\u00e9gek kapcsolattart\u00e1s\u00e1nak \u00fajra lehet\u0151v\u00e9 t\u00e9tele \u00e9s a norm\u00e1lis \u00e9let fel\u00e9 val\u00f3 visszat\u00e9r\u00e9s.\nKiemelte, \u00f6r\u00fclnek az osztr\u00e1k \u00e9s szlov\u00e1k k\u00f6nny\u00edt\u0151 int\u00e9zked\u00e9seknek, a k\u00f6lcs\u00f6n\u00f6ss\u00e9g biztos\u00edt\u00e1s\u00e1ra alkalmas d\u00f6nt\u00e9seket hamarosan a magyar korm\u00e1ny is megt\u00e1rgyalja.\n\n\nMTI 2020. m\u00e1jus 19.\n\n"}]