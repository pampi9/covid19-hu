[{"date": "2020-05-26 10:39", "url": "https://koronavirus.gov.hu/cikkek/tobb-mint-2-millio-liter-fertotlenitot-szallitott-ki-mol-eddig", "h1": "T\u00f6bb mint 2 milli\u00f3 liter fert\u0151tlen\u00edt\u0151t sz\u00e1ll\u00edtott ki a Mol eddig", "body": "\nT\u00f6bb mint 2 milli\u00f3 liter fert\u0151tlen\u00edt\u0151szert sz\u00e1ll\u00edtott ki a Mol a k\u00e9z- \u00e9s fel\u00fcletfert\u0151tlen\u00edt\u0151 term\u00e9kekb\u0151l\u00a0\u00a0k\u00f3rh\u00e1zakba, \u00e1llami \u00e9s \u00f6nkorm\u00e1nyzati int\u00e9zm\u00e9nyeknek, k\u00f6zszolg\u00e1ltat\u00f3 c\u00e9geknek, rend- \u00e9s honv\u00e9delmi szerveknek, ami\u00f3ta m\u00e1rcius v\u00e9g\u00e9n a gy\u00e1rt\u00e1sba fogott, m\u00falt h\u00e9ten a nagykereskedelmi partnerek kiszolg\u00e1l\u00e1s\u00e1t is elkezdte. Mintegy 600 \u00fcgyf\u00e9lhez jutott el a fert\u0151tlen\u00edt\u0151szer. - k\u00f6z\u00f6lte a c\u00e9g kedden az MTI-vel.\n\nA k\u00f6vetkez\u0151 h\u00f3napok a piaci ig\u00e9nyek megismer\u00e9s\u00e9r\u0151l, \u00e9s a term\u00e9kpaletta b\u0151v\u00edt\u00e9s\u00e9r\u0151l, valamint a gy\u00e1rt\u00e1si kapacit\u00e1s fejleszt\u00e9s\u00e9r\u0151l sz\u00f3lnak majd - tudatta Vida Szabolcs, a Mol-Lub Kft. \u00fcgyvezet\u0151 igazgat\u00f3ja a k\u00f6zlem\u00e9nyben.\nA Mol-Lub, a Mol ken\u0151anyagok gy\u00e1rt\u00e1s\u00e1val foglalkoz\u00f3 le\u00e1nyv\u00e1llalata m\u00e1rciusban, mind\u00f6ssze k\u00e9t h\u00e9t alatt \u00e1ll\u00edtotta \u00e1t alm\u00e1sf\u00fczit\u0151i, kor\u00e1bban sz\u00e9lv\u00e9d\u0151mos\u00f3 folyad\u00e9kot k\u00e9sz\u00edt\u0151 gy\u00e1rt\u00f3sor\u00e1t fert\u0151tlen\u00edt\u0151 el\u0151\u00e1ll\u00edt\u00e1s\u00e1ra. Az alapanyagot, az etanolt magyar forr\u00e1sb\u00f3l szerzik be, \u00edgy magyar besz\u00e1ll\u00edt\u00f3t\u00f3l, magyar c\u00e9g gy\u00e1rtja a Mol Hygi fert\u0151tlen\u00edt\u0151szert.\n\nMTI 2020. m\u00e1jus 26.\n\n"}]