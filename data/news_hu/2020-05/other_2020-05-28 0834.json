[{"date": "2020-05-28 08:34", "url": "https://koronavirus.gov.hu/cikkek/vilagban-57-millioan-fertozodtek-meg-az-amerikai-kontinensen-terjed-legeroteljesebben-jarvany", "h1": "A vil\u00e1gban 5,7 milli\u00f3an fert\u0151z\u0151dtek meg, az amerikai kontinensen terjed leger\u0151teljesebben j\u00e1rv\u00e1ny", "body": "\nA vil\u00e1gban 5 milli\u00f3 693 ezer 66-an fert\u0151z\u0151dtek meg a koronav\u00edrus-j\u00e1rv\u00e1nyban, a hal\u00e1los \u00e1ldozatok sz\u00e1ma 355 653, a gy\u00f3gyultak\u00e9 pedig 2 milli\u00f3 350 ezer 88-ra emelkedett a baltimore-i Johns Hopkins Egyetem cs\u00fct\u00f6rt\u00f6k reggeli \u00f6sszes\u00edt\u00e9se szerint.\n\nEgy nappal kor\u00e1bban a fert\u0151z\u00f6ttek sz\u00e1ma 5 milli\u00f3 589 ezer 932-en fert\u0151z\u0151dtek meg a koronav\u00edrus-j\u00e1rv\u00e1nyban, a hal\u00e1los \u00e1ldozatok sz\u00e1ma 350 456, a gy\u00f3gyultak\u00e9 pedig 2 milli\u00f3 286 ezer 957 volt.\nA diagnosztiz\u00e1lt esetek sz\u00e1ma nem t\u00fckr\u00f6zi pontosan a val\u00f3s\u00e1got, mert az egyes orsz\u00e1gokban t\u00f6bb\u00e9-kev\u00e9sb\u00e9 korl\u00e1tozott a tesztek sz\u00e1ma, valamint a sz\u00e1montart\u00e1s krit\u00e9riumai is k\u00fcl\u00f6nb\u00f6znek.\nA fert\u0151z\u00e9s 188 orsz\u00e1gban van jelen.\nA legt\u00f6bb hal\u00e1los \u00e1ldozata a SARS-CoV-2 v\u00edrus okozta Covid-19 nev\u0171 betegs\u00e9gnek az Egyes\u00fclt \u00c1llamokban van, ahol m\u00e1r t\u00f6bb mint sz\u00e1zezren, 100 442-en haltak meg. Az elhunytak 80 sz\u00e1zal\u00e9ka 65 \u00e9ven feletti volt. Az igazolt fert\u0151z\u00f6ttek sz\u00e1ma 1 milli\u00f3 699 ezer 933, meggy\u00f3gyultak 391 508-an.\nBraz\u00edli\u00e1ban az azonos\u00edtott fert\u0151z\u00f6ttek sz\u00e1ma 411 821-re emelkedett, a k\u00f3rban 25 598-an haltak meg, \u00e9s 166 647-en felgy\u00f3gyultak.\nOroszorsz\u00e1gban 370 680-ra n\u0151tt az igazolt fert\u0151z\u00f6ttek sz\u00e1ma, a hal\u00e1los \u00e1ldozatok\u00e9 3968, a gy\u00f3gyultak\u00e9 pedig 142 208 volt.\nAz Egyes\u00fclt Kir\u00e1lys\u00e1gban a fert\u0151z\u00f6ttek sz\u00e1ma 268 619 volt, 37 542-en haltak bele a betegs\u00e9gbe, \u00e9s 1166-an gy\u00f3gyultak ki bel\u0151le.\nSpanyolorsz\u00e1gban 236 259 fert\u0151z\u00f6ttet, 27 117 hal\u00e1los \u00e1ldozatot \u00e9s 150 376 gy\u00f3gyultat regisztr\u00e1ltak.\nOlaszorsz\u00e1gban a fert\u0151z\u00f6ttek sz\u00e1ma 231 139, a hal\u00e1los \u00e1ldozatok\u00e9 33 072, \u00e9s 147 101-en gy\u00f3gyultak fel a Covid-19-b\u0151l.\nFranciaorsz\u00e1gban 183 038 fert\u0151z\u00f6ttr\u0151l, 28 599 hal\u00e1los \u00e1ldozatr\u00f3l \u00e9s 66 702 gy\u00f3gyultr\u00f3l tudni.\nN\u00e9metorsz\u00e1gban 181 524 a fert\u0151z\u00f6ttek sz\u00e1ma, 8428 a halottak\u00e9 \u00e9s 162 820-an meggy\u00f3gyultak.\nT\u00f6r\u00f6korsz\u00e1gban 159 797 fert\u0151z\u00f6ttet regisztr\u00e1ltak eddig, a hal\u00e1lesetek sz\u00e1ma 4431, a gy\u00f3gyultak\u00e9 pedig 122 793.\nIndi\u00e1ban 158 333 fert\u0151z\u00f6ttet jegyeztek fel, 4534 hal\u00e1los \u00e1ldozatot \u00e9s 67 749 gy\u00f3gyultat.\nIr\u00e1nban 141 591 fert\u0151z\u00f6ttr\u0151l, 7564 hal\u00e1lesetr\u0151l \u00e9s 111 176 gy\u00f3gyultr\u00f3l tudni.\nPeruban 135 905 fert\u0151z\u00f6ttet, 3983 hal\u00e1los \u00e1ldozatot \u00e9s 56 169 gy\u00f3gyultat regisztr\u00e1ltak.\nKanad\u00e1ban 88 989 fert\u0151z\u00f6ttet tartottak sz\u00e1mon, 6876 hal\u00e1los \u00e1ldozatot \u00e9s 46 248 gy\u00f3gyultat.\nK\u00edn\u00e1ban (Hongkong \u00e9s Maka\u00f3 n\u00e9lk\u00fcl) 84 106 esetet tartottak nyilv\u00e1n szerda reggel, 4638 hal\u00e1los \u00e1ldozatot \u00e9s 79 367 fel\u00e9p\u00fcltet.\nAz Eg\u00e9szs\u00e9g\u00fcgyi Vil\u00e1gszervezet (WHO) m\u00e1rcius 11-\u00e9n nyilv\u00e1n\u00edtotta vil\u00e1gj\u00e1rv\u00e1nynak a koronav\u00edrusos fert\u0151z\u00e9st, amely a k\u00f6z\u00e9p-k\u00ednai Vuhanb\u00f3l terjedt el.\n\nMTI 2020. m\u00e1jus 28.\n\n"}]