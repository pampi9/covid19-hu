[{"date": "2020-05-02 07:40", "url": "https://koronavirus.gov.hu/cikkek/csaknem-35-millio-fertozottek-tobb-mint-egymillio-gyogyultak-szama-vilagban", "h1": "Csaknem 3,5 milli\u00f3 a fert\u0151z\u00f6ttek, t\u00f6bb mint egymilli\u00f3 a gy\u00f3gyultak sz\u00e1ma a vil\u00e1gban", "body": "\nVil\u00e1gszerte 3 344 099-en fert\u0151z\u0151dtek meg a koronav\u00edrus-j\u00e1rv\u00e1nyban, a hal\u00e1lesetek sz\u00e1ma 238 663, a meggy\u00f3gyultak\u00e9 pedig 1 053 342 volt a baltimore-i Johns Hopkins Egyetem \u00f6sszes\u00edt\u00e9se szerint szombat reggel.\n\nP\u00e9ntek reggel m\u00e9g 3 257 520 volt a fert\u0151z\u00f6ttek sz\u00e1ma, a hal\u00e1lesetek\u00e9 233 405, a gy\u00f3gyultak\u00e9 pedig 1 014 809.\nA fert\u0151z\u00e9s 187 orsz\u00e1gban van jelen.\nA diagnosztiz\u00e1lt esetek sz\u00e1ma nem t\u00fckr\u00f6zi pontosan a val\u00f3s\u00e1got, mert az egyes orsz\u00e1gokban t\u00f6bb\u00e9-kev\u00e9sb\u00e9 korl\u00e1tozott a tesztek sz\u00e1ma, valamint a sz\u00e1montart\u00e1s krit\u00e9riumai is k\u00fcl\u00f6nb\u00f6znek.\nA legt\u00f6bb hal\u00e1los \u00e1ldozata a SARS-CoV-2 v\u00edrus okozta Covid-19 megbeteged\u00e9snek az Egyes\u00fclt \u00c1llamokban van, ahol 1 103 781 volt az igazolt fert\u0151z\u00f6ttek, 64 956 a halottak \u00e9s 164 015 a gy\u00f3gyultak sz\u00e1ma.\nSpanyolorsz\u00e1gban 213 435 fert\u0151z\u00f6ttr\u0151l, 24 543 hal\u00e1los \u00e1ldozatr\u00f3l \u00e9s 112 050 gy\u00f3gyult betegr\u0151l tudni.\nOlaszorsz\u00e1gban 207 428 a koronav\u00edrus fert\u0151z\u00f6ttjeinek, 28 236 a hal\u00e1los \u00e1ldozatainak sz\u00e1ma, \u00e9s 78 249-en gy\u00f3gyultak fel a Covid-19-b\u0151l.\nAz Egyes\u00fclt Kir\u00e1lys\u00e1gban 178 685 a fert\u0151z\u00f6ttek sz\u00e1ma, 27 583-an haltak bele a betegs\u00e9gbe, \u00e9s 892-en gy\u00f3gyultak ki bel\u0151le.\nFranciaorsz\u00e1gban 167 305 fert\u0151z\u00f6ttr\u0151l, 24 628 hal\u00e1los \u00e1ldozatr\u00f3l \u00e9s 51 124 gy\u00f3gyultr\u00f3l tudni.\nN\u00e9metorsz\u00e1gban 164 077 a fert\u0151z\u00f6ttek, 6736 a hal\u00e1los \u00e1ldozatok \u00e9s 126 900 a gy\u00f3gyultak sz\u00e1ma.\nT\u00f6r\u00f6korsz\u00e1gban 122 392 fert\u0151z\u00e9st jegyeztek fel, 3258 a hal\u00e1los \u00e1ldozatok sz\u00e1ma \u00e9s 53 808 a meggy\u00f3gyultak\u00e9.\nOroszorsz\u00e1gban 114 431 volt a fert\u0151z\u00f6ttek sz\u00e1ma, a hal\u00e1los \u00e1ldozatok\u00e9 1169, a gy\u00f3gyultak\u00e9 pedig 13 220.\nIr\u00e1nban 95 646 fert\u0151z\u00f6ttr\u0151l, 6091 hal\u00e1lesetr\u0151l \u00e9s 76 318 gy\u00f3gyultr\u00f3l tudni.\nK\u00edn\u00e1ban (Hongkong \u00e9s Maka\u00f3 n\u00e9lk\u00fcl) 83 959 esetet tartottak nyilv\u00e1n szombat reggel. A v\u00edrus okozta betegs\u00e9gben 4637-en haltak meg. A meggy\u00f3gyultak sz\u00e1ma 78 580.\nBraz\u00edli\u00e1ban 92 202 a megfert\u0151z\u0151d\u00f6ttek sz\u00e1ma, 6412 a hal\u00e1los \u00e1ldozatok\u00e9 \u00e9s 38 039 a meggy\u00f3gyultak\u00e9.\nAz Eg\u00e9szs\u00e9g\u00fcgyi Vil\u00e1gszervezet (WHO) m\u00e1rcius 11-\u00e9n nyilv\u00e1n\u00edtotta vil\u00e1gj\u00e1rv\u00e1nynak a koronav\u00edrust, amely a k\u00f6z\u00e9p-k\u00ednai Vuhanb\u00f3l terjedt el.\n\u00a0\nMTI, 2020. m\u00e1jus 2.\n\u00a0\n\n"}]