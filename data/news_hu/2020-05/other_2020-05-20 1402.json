[{"date": "2020-05-20 14:02", "url": "https://koronavirus.gov.hu/cikkek/szijjarto-hetszaz-lelegeztetogep-erkezett-ket-nap-alatt-magyarorszagra", "h1": "Szijj\u00e1rt\u00f3: h\u00e9tsz\u00e1z l\u00e9legeztet\u0151g\u00e9p \u00e9rkezett k\u00e9t nap alatt Magyarorsz\u00e1gra", "body": "\nH\u00e9tsz\u00e1z l\u00e9legeztet\u0151g\u00e9p \u00e9rkezett Magyarorsz\u00e1gra kedden \u00e9s szerd\u00e1n, az eszk\u00f6z\u00f6k k\u00f3rh\u00e1zakba ker\u00fclnek majd - nyilatkozta a k\u00fclgazdas\u00e1gi \u00e9s k\u00fcl\u00fcgyminiszter az MTI-nek.\n\nSzijj\u00e1rt\u00f3 P\u00e9ter elmondta, a vil\u00e1g eg\u00e9szs\u00e9g\u00fcgyi \u00e9s tud\u00f3sk\u00f6z\u00f6ss\u00e9geiben \u00e9l\u00e9nk vita zajlik arr\u00f3l, hogy a koronav\u00edrus j\u00f6v\u0151je hogyan n\u00e9z ki eg\u00e9szen pontosan, ez\u00e9rt - biztos, ami biztos - a hossz\u00fa t\u00e1v\u00fa v\u00e9dekez\u00e9sre kell berendezkedni.\n\"Rendelkezn\u00fcnk kell azokkal az eg\u00e9szs\u00e9g\u00fcgyi v\u00e9dekez\u00e9shez sz\u00fcks\u00e9ges eszk\u00f6z\u00f6kkel, amelyek hossz\u00fa t\u00e1von biztos\u00edtj\u00e1k azt, hogy a magyar embereket meg tudjuk v\u00e9deni. Ez\u00e9rt tov\u00e1bbra is folyamatos az eg\u00e9szs\u00e9g\u00fcgyi v\u00e9dekez\u00e9s sikeress\u00e9ge szempontj\u00e1b\u00f3l elengedhetetlen eszk\u00f6z\u00f6k \u00e9s g\u00e9pek beszerz\u00e9se\" - emelte ki.\nSzijj\u00e1rt\u00f3 P\u00e9ter megjegyezte, mi felk\u00e9sz\u00fcl\u00fcnk hossz\u00fa t\u00e1vra is, hogy - ha lesznek ilyenek - a s\u00falyos eseteket el lehessen l\u00e1tni, \u00e9s Magyarorsz\u00e1g ne ker\u00fclj\u00f6n olyan helyzetbe, mint n\u00e9h\u00e1ny eur\u00f3pai orsz\u00e1g, ahol nem volt el\u00e9g l\u00e9legeztet\u0151g\u00e9p.\n\u00a0\n\n\n\nMTI 2020. m\u00e1jus 20.\n\n"}]