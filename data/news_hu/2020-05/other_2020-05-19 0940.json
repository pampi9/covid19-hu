[{"date": "2020-05-19 09:40", "url": "https://koronavirus.gov.hu/cikkek/szlavik-hiaba-csokken-az-esetek-szama-tovabbra-vigyazni-kell", "h1": "Szl\u00e1vik: hi\u00e1ba cs\u00f6kken az esetek sz\u00e1ma, tov\u00e1bbra is vigy\u00e1zni kell", "body": "\nHi\u00e1ba cs\u00f6kken a koronav\u00edrusos esetek sz\u00e1ma, tov\u00e1bbra is vigy\u00e1zni kell, hiszen a mai napig az orsz\u00e1g k\u00fcl\u00f6nb\u00f6z\u0151 r\u00e9szein tal\u00e1lnak betegeket - mondta Szl\u00e1vik J\u00e1nos infektol\u00f3gus, a D\u00e9l-Pesti Centrumk\u00f3rh\u00e1z f\u0151orvosa a Kossuth R\u00e1di\u00f3ban.\n\nMindez azt jelenti, hogy azokat a vesz\u00e9lyeztetett csoportokat, amelyekn\u00e9l a v\u00edrus val\u00f3ban komoly gondot okoz, tov\u00e1bbra is v\u00e9deni kell - emelte ki. Hozz\u00e1tette, tov\u00e1bbra is maszkot kell haszn\u00e1lni, fert\u0151tlen\u00edteni kell \u00e9s meg kell tartani a v\u00e9d\u0151t\u00e1vols\u00e1got.\nK\u00e9rd\u00e9sre v\u00e1laszolva elmondta azt is, nagyon sokfajta gy\u00f3gyszert alkalmaznak Magyarorsz\u00e1gon a v\u00edrus ellen, ezek k\u00f6z\u00f6tt eml\u00edtett mal\u00e1ria, HIV-AIDS \u00e9s influenza elleni szereket, valamint a Jap\u00e1nb\u00f3l \u00e9s az Egyes\u00fclt \u00c1llamokb\u00f3l \u00e9rkezett k\u00e9sz\u00edtm\u00e9nyeket, de a plazmater\u00e1pia is hat\u00e1sos.\nVannak m\u00e1r hat\u00e9kony gy\u00f3gyszerek a v\u00edrus ellen, de a megold\u00e1st az olt\u00e1s jelenti majd - hangs\u00falyozta. Az is elk\u00e9pzelhet\u0151, hogy m\u00e1r megvan az olt\u00e1s is, hiszen t\u00f6bb mint sz\u00e1zf\u00e9le k\u00eds\u00e9rlet zajlik a vil\u00e1gban, \u00e9s ezek k\u00f6z\u00fcl t\u00f6bbet m\u00e1r embereken tesztelnek - tette hozz\u00e1.\n\n\nMTI 2020. m\u00e1jus 19.\n\n"}]