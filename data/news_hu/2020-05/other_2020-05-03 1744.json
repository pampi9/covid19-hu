[{"date": "2020-05-03 17:44", "url": "https://koronavirus.gov.hu/cikkek/het-repulogeppel-erkeztek-vedoeszkozok-hetvegen", "h1": "H\u00e9t rep\u00fcl\u0151g\u00e9ppel \u00e9rkeztek v\u00e9d\u0151eszk\u00f6z\u00f6k a h\u00e9tv\u00e9g\u00e9n", "body": "\nA h\u00e9tv\u00e9g\u00e9n h\u00e9t rep\u00fcl\u0151g\u00e9ppel \u00e9rkeztek a koronav\u00edrus-j\u00e1rv\u00e1ny elleni k\u00fczdelmet seg\u00edt\u0151 v\u00e9d\u0151eszk\u00f6z\u00f6k \u00e9s eg\u00e9szs\u00e9g\u00fcgyi berendez\u00e9sek Magyarorsz\u00e1gra. Az elm\u00falt h\u00f3napok munk\u00e1ja sor\u00e1n siker\u00fclt felk\u00e9sz\u00edteni a magyar eg\u00e9szs\u00e9g\u00fcgyi ell\u00e1t\u00f3rendszert a t\u00f6meges megbeteged\u00e9sek id\u0151szak\u00e1ra - k\u00f6z\u00f6lte Szijj\u00e1rt\u00f3 P\u00e9ter k\u00fcl\u00fcgyminiszter a k\u00f6z\u00f6ss\u00e9gi oldal\u00e1n.\n\n\u00a0\u00a0\u00a0\u00a0Szijj\u00e1rt\u00f3 P\u00e9ter kiemelte: a Magyarorsz\u00e1g-K\u00edna l\u00e9gih\u00edd \u00fczemeltet\u00e9se tov\u00e1bbra is kiemelt feladat annak \u00e9rdek\u00e9ben, hogy az eg\u00e9szs\u00e9g\u00fcgyi v\u00e9dekez\u00e9s sikeress\u00e9g\u00e9hez sz\u00fcks\u00e9ges eszk\u00f6z\u00f6k folyamatosan rendelkez\u00e9sre \u00e1lljanak.\n\u00a0\u00a0\u00a0\u00a0A k\u00fclgazdas\u00e1gi \u00e9s k\u00fcl\u00fcgyminiszter t\u00e1j\u00e9koztat\u00e1sa szerint a h\u00e9tv\u00e9g\u00e9n h\u00e9t rep\u00fcl\u0151g\u00e9p 4 milli\u00f3 600 ezer maszkot, 1 milli\u00f3 390 ezer keszty\u0171t, 30 ezer tesztet, 1500 beteg\u0151rz\u0151 monitort, 190 l\u00e9legeztet\u0151g\u00e9pet, valamint 8,2 tonna maszkgy\u00e1rt\u00e1shoz sz\u00fcks\u00e9ges alapanyagot sz\u00e1ll\u00edtott Magyarorsz\u00e1gra.\n\nMTI\n\n"}]