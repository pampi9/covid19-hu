[{"date": "2020-05-05 11:25", "url": "https://koronavirus.gov.hu/cikkek/gyorsabban-utalja-ki-nav-visszaigenyelt-afat-kkv-knak", "h1": "Gyorsabban utalja ki a NAV a visszaig\u00e9nyelt \u00e1f\u00e1t a kkv-knak", "body": "\nGyorsabban utalja ki a Nemzeti Ad\u00f3- \u00e9s V\u00e1mhivatal (NAV) a kis- \u00e9s k\u00f6z\u00e9pv\u00e1llalkoz\u00e1soknak a visszaig\u00e9nyelt \u00e1f\u00e1t, \u00edgy az eddigi 75 nap helyett 30 nap alatt is megkaphatj\u00e1k azt - k\u00f6z\u00f6lte Kis P\u00e9ter Andr\u00e1s, a hivatal sz\u00f3viv\u0151je\u00a0az M1 aktu\u00e1lis csatorn\u00e1n.\n\nA sz\u00f3viv\u0151 felh\u00edvta a figyelmet, hogy a megb\u00edzhat\u00f3 kkv-k ak\u00e1r 20 nap alatt is visszakaphatj\u00e1k a p\u00e9nzt, a kock\u00e1zatos ad\u00f3z\u00f3kra viszont nem vonatkozik a gyors\u00edt\u00e1s, nekik tov\u00e1bbra is 75 napos hat\u00e1rid\u0151vel kell sz\u00e1molniuk. A gyors\u00edt\u00e1s a kkv-k likvidit\u00e1s\u00e1t seg\u00edti a koronav\u00edrus-j\u00e1rv\u00e1ny miatt kialakult helyzetben - tette hozz\u00e1.\nTudatta, hogy a hivatal a jogosulatlan visszaig\u00e9nyl\u00e9sek kisz\u0171r\u00e9s\u00e9re jelent\u0151s munkaer\u0151-\u00e1tcsoportos\u00edt\u00e1s mellett differenci\u00e1ltabb, t\u00f6bb kock\u00e1zati param\u00e9tert tartalmaz\u00f3 kock\u00e1zatelemz\u0151 rendszert alak\u00edtott ki.\nA sz\u00f3viv\u0151 besz\u00e9lt arr\u00f3l is, hogy a\u00a0NAV\u00a0vide\u00f3kkal seg\u00edti az szja-tervezet elfogad\u00e1s\u00e1t, kieg\u00e9sz\u00edt\u00e9s\u00e9t, valamint az ad\u00f3 1+1 sz\u00e1zal\u00e9k\u00e1nak felaj\u00e1nl\u00e1s\u00e1t.\n\nMTI 2020. m\u00e1jus 5.\n\u00a0\n\n"}]