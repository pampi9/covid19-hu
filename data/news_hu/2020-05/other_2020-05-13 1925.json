[{"date": "2020-05-13 19:25", "url": "https://koronavirus.gov.hu/cikkek/szijjarto-megduplazza-kormany-beruhazas-tamogato-program-keretosszeget", "h1": "Szijj\u00e1rt\u00f3: megdupl\u00e1zza a korm\u00e1ny a beruh\u00e1z\u00e1s-t\u00e1mogat\u00f3 program keret\u00f6sszeg\u00e9t", "body": "\nMegdupl\u00e1zza a korm\u00e1ny annak az eddig 50 milli\u00e1rd forintos t\u00e1mogat\u00e1si programnak a keret\u00f6sszeg\u00e9t, amelyet olyan magyarorsz\u00e1gi v\u00e1llalatoknak ind\u00edtott, amelyek id\u00e9n beruh\u00e1z\u00e1sokat hajtanak v\u00e9gre, \u00e9s ez\u00e1ltal meg\u0151rzik a munkahelyeket - k\u00f6z\u00f6lte a k\u00fclgazdas\u00e1gi \u00e9s k\u00fcl\u00fcgyminiszter szerd\u00e1n a Facebook-oldal\u00e1n.\n\nSzijj\u00e1rt\u00f3 P\u00e9ter azt \u00edrta: a programra eddig 407 v\u00e1llalat jelentkezett \u00e9s jelentett be 198 milli\u00e1rd forintnyi beruh\u00e1z\u00e1st, amellyel 73 ezer munkahelyet tartanak meg. A program teh\u00e1t sikeres, ezek a beruh\u00e1z\u00e1sok j\u00f3 alapot adnak a gazdas\u00e1g \u00fajraind\u00edt\u00e1s\u00e1hoz - hangs\u00falyozta.\nHozz\u00e1tette: a gazdas\u00e1gv\u00e9delmi akci\u00f3terv f\u0151 c\u00e9lja a munkahelyek megv\u00e9d\u00e9se, a korm\u00e1ny ennek alapj\u00e1n ind\u00edtotta a programot.\n\n\nMTI 2020. m\u00e1jus 13.\n\n"}]