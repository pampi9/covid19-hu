[{"date": "2020-05-04 10:22", "url": "https://koronavirus.gov.hu/cikkek/szijjarto-peter-megnyilt-az-atkelo-tornanadaskanal-magyar-szlovak-hataron", "h1": "Szijj\u00e1rt\u00f3 P\u00e9ter: megny\u00edlt az \u00e1tkel\u0151 Tornan\u00e1dask\u00e1n\u00e1l a magyar-szlov\u00e1k hat\u00e1ron", "body": "\nHossz\u00fa egyeztet\u00e9sek ut\u00e1n h\u00e9tf\u0151n \u00fajabb \u00e1tkel\u0151 ny\u00edlt meg a magyar-szlov\u00e1k hat\u00e1ron Tornan\u00e1dask\u00e1n\u00e1l - k\u00f6z\u00f6lte Szijj\u00e1rt\u00f3 P\u00e9ter a Facebook-oldal\u00e1n.\n\nA k\u00fclgazdas\u00e1gi \u00e9s k\u00fcl\u00fcgyminiszter t\u00e9rs\u00e9gi telep\u00fcl\u00e9sek polg\u00e1rmestereinek k\u00e9r\u00e9s\u00e9re kezdem\u00e9nyezte az \u00e1tkel\u0151 megnyit\u00e1s\u00e1t az ing\u00e1z\u00f3 munkav\u00e1llal\u00f3k \u00e9s a k\u00f6rny\u00e9ken m\u0171k\u00f6d\u0151 v\u00e1llalatok sz\u00e1m\u00e1ra. A szlov\u00e1k hat\u00f3s\u00e1gokkal folytatott t\u00e1rgyal\u00e1sok eredm\u00e9nyek\u00e9nt h\u00e9tf\u0151 reggelt\u0151l magyar \u00e9s szlov\u00e1k \u00e1llampolg\u00e1rok munkav\u00e1llal\u00e1si c\u00e9llal, kishat\u00e1rforgalomban ism\u00e9t haszn\u00e1lhatj\u00e1k az \u00e1tkel\u0151t. A k\u00f6zeli b\u00e1nr\u00e9vei \u00e1tkel\u0151t pedig m\u00e1r nemcsak magyar-szlov\u00e1k k\u00e9toldal\u00fa forgalomban haszn\u00e1lhatj\u00e1k a kamionok \u00e9s teheraut\u00f3k, hanem cseh \u00e9s lengyel sz\u00e1ll\u00edt\u00e1si c\u00e9lpontok eset\u00e9ben is.\n\nhttps://www.facebook.com/szijjarto.peter.official/posts/163454001813825\n\u00a0\nMTI 2020. m\u00e1jus 4.\n\n"}]