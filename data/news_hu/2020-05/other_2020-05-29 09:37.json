[{"date": "2020-05-29 09:37", "url": "https://koronavirus.gov.hu/cikkek/nav-ismet-teljes-koru-az-ugyfelfogadas-pest-megyeben", "h1": "NAV: ism\u00e9t teljes k\u00f6r\u0171 az \u00fcgyf\u00e9lfogad\u00e1s Pest megy\u00e9ben", "body": "\nJ\u00fanius 2-t\u00f3l a Nemzeti Ad\u00f3- \u00e9s V\u00e1mhivatal (NAV) valamennyi Pest megyei \u00fcgyf\u00e9lszolg\u00e1lat\u00e1n \u00fajra fogadj\u00e1k az \u00fcgyfeleket, akiket ugyanakkor arra k\u00e9r a hivatal, hogy r\u00e9szes\u00edts\u00e9k el\u0151nyben az elektronikus vagy telefonos \u00fcgyint\u00e9z\u00e9st\n\nA NAV p\u00e9nteki k\u00f6zlem\u00e9nye szerint keddt\u0151l az eddig z\u00e1rva tart\u00f3 Pest megyei kirendelts\u00e9gein \u00e9s a korm\u00e1nyablakokban m\u0171k\u00f6d\u0151 NAV-ablakokban is \u00fajraindul az \u00fcgyf\u00e9lfogad\u00e1s.\nFelh\u00edvt\u00e1k a figyelmet ugyanakkor, hogy az ad\u00f3\u00fcgyek d\u00f6nt\u0151 t\u00f6bbs\u00e9ge elektronikusan is int\u00e9zhet\u0151, ez\u00e9rt a hivatal k\u00e9ri \u00fcgyfeleit, hogy amennyiben lehets\u00e9ges, v\u00e1lassz\u00e1k az elektronikus vagy telefonos \u00fcgyint\u00e9z\u00e9st, elker\u00fclve a szem\u00e9lyes megjelen\u00e9st \u00e9s a sorban \u00e1ll\u00e1st.\nA v\u00e1rakoz\u00f3kat a k\u00f6zlem\u00e9ny szerint tov\u00e1bbra is \u00fctemezetten fogadj\u00e1k az \u00fcgyf\u00e9lszolg\u00e1latok. Ez azt jelenti, hogy az \u00fcgyf\u00e9lt\u00e9rben egyszerre csak annyi ember tart\u00f3zkodhat, ah\u00e1ny \u00fcgyf\u00e9lszolg\u00e1lati ablak nyitva van.\n\n\n\nMTI 2020. m\u00e1jus 29.\n\n"}]