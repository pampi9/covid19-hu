[{"date": "2020-05-10 15:04", "url": "https://koronavirus.gov.hu/cikkek/orban-viktor-koszonet-mentodolgozoknak", "h1": "Orb\u00e1n Viktor: k\u00f6sz\u00f6net a ment\u0151dolgoz\u00f3knak", "body": "\nK\u00f6sz\u00f6net\u00e9t fejezte ki Orb\u00e1n Viktor minisztereln\u00f6k a ment\u0151szolg\u00e1lat dolgoz\u00f3inak a ment\u0151k napja alkalm\u00e1b\u00f3l vas\u00e1rnap a Facebook-oldal\u00e1n k\u00f6zz\u00e9tett vide\u00f3ban.\n\nA korm\u00e1nyf\u0151 a j\u00f3zsefv\u00e1rosi ment\u0151\u00e1llom\u00e1son tett l\u00e1togat\u00e1st.\n\u00a0\u00a0\u00a0\u00a0Kiemelte: nagy dolog egy 10 milli\u00f3s orsz\u00e1gt\u00f3l, hogy 30 ezer \u00e1gyat \u00e9s 8 ezer l\u00e9legeztet\u0151g\u00e9pet tud m\u0171k\u00f6dtetni, \u00fagy hogy mindenhol van orvos, \u00e1pol\u00f3 \u00e9s ment\u0151s is.\n\u00a0\u00a0\u00a0\u00a0A ment\u0151dolgoz\u00f3knak azt mondta, nem csak a korm\u00e1ny, hanem mindenki h\u00e1l\u00e1s a helyt\u00e1ll\u00e1suk\u00e9rt, hogy \"odatett\u00e9k magukat\".\n\u00a0\u00a0\u00a0\u00a0A vide\u00f3ban Gy\u0151rfi P\u00e1l, az Orsz\u00e1gos Ment\u0151szolg\u00e1lat sz\u00f3viv\u0151je elmondta, 37 \u00e9ve ment\u0151s, amely szerinte a vil\u00e1g leggy\u00f6ny\u00f6r\u0171bb hivat\u00e1sai k\u00f6z\u00f6tt van. K\u00f6z\u00f6lte: j\u00f3 l\u00e1tni, hogy a fiatalok szem\u00e9ben is kezd egyre divatosabb\u00e1 v\u00e1lni a ment\u0151s szakma.\n\u00a0\u00a0\u00a0\u00a0M\u00e1jus 10. a ment\u0151k napja Magyarorsz\u00e1gon annak eml\u00e9k\u00e9re, hogy 1887-ben ezen a napon alakult meg a Budapesti \u00d6nk\u00e9ntes Ment\u0151egyes\u00fclet.\n\nForr\u00e1s: MTI\n\n"}]