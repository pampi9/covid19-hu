[{"date": "2020-05-01 11:40", "url": "https://koronavirus.gov.hu/cikkek/ot-repulogeppel-erkeztek-maszkok-es-tesztek", "h1": "\u00d6t rep\u00fcl\u0151g\u00e9ppel \u00e9rkeztek maszkok \u00e9s tesztek", "body": "\n\u00d6t rep\u00fcl\u0151g\u00e9ppel 4 milli\u00f3 100 ezer maszk \u00e9s 100 ezer teszt \u00e9rkezett K\u00edn\u00e1b\u00f3l Magyarorsz\u00e1gra p\u00e9nteken - k\u00f6z\u00f6lte a k\u00fclgazdas\u00e1gi \u00e9s k\u00fcl\u00fcgyminiszter a Facebook-oldal\u00e1n.\n\n\nSzijj\u00e1rt\u00f3 P\u00e9ter a felv\u00e9telen elmondta, hogy ezek az eszk\u00f6z\u00f6k is mind az eg\u00e9szs\u00e9g\u00fcgyi v\u00e9dekez\u00e9st szolg\u00e1lj\u00e1k.\nKiemelte, a Magyarorsz\u00e1g-K\u00edna l\u00e9gih\u00edd tov\u00e1bbra is f\u0151szerepet j\u00e1tszik az eg\u00e9szs\u00e9g\u00fcgyi v\u00e9dekez\u00e9s siker\u00e9ben Magyarorsz\u00e1gon, hiszen az orvosok, \u00e1pol\u00f3k, rend\u0151r\u00f6k, katon\u00e1k sz\u00e1m\u00e1ra sz\u00fcks\u00e9ges v\u00e9d\u0151felszerel\u00e9seket K\u00edn\u00e1b\u00f3l szerzi be a korm\u00e1ny, mint mindenki m\u00e1s.\n\"Mivel tov\u00e1bbra is a hossz\u00fat\u00e1v\u00fa v\u00e9dekez\u00e9sre \u00e9s a sz\u00fcks\u00e9ges term\u00e9kek hossz\u00fat\u00e1v\u00fa biztos\u00edt\u00e1s\u00e1ra rendezked\u00fcnk be, ez\u00e9rt az elk\u00f6vetkezend\u0151 napokban \u00e9s hetekben is folyamatos lesz a l\u00e9gi teherforgalom K\u00edna nagy rep\u00fcl\u0151terei \u00e9s a budapesti rep\u00fcl\u0151t\u00e9r k\u00f6z\u00f6tt\" - fogalmazott a miniszter.\n\u00a0\n\u00a0\nMTI 2020. m\u00e1jus 1.\n\n"}]