[{"date": "2020-10-10 11:45", "url": "https://koronavirus.gov.hu/cikkek/novak-2021-elejetol-kevesebbet-kell-fizetni-az-uj-otthonokert", "h1": "Nov\u00e1k: 2021 elej\u00e9t\u0151l kevesebbet kell fizetni az \u00faj otthonok\u00e9rt", "body": "\n\u00dajabb j\u00e1rv\u00e1nnyal kapcsolatos csal\u00e1dv\u00e9delmi int\u00e9zked\u00e9sekr\u0151l d\u00f6nt\u00f6tt a korm\u00e1ny. 2021, janu\u00e1r 1-j\u00e9t\u0151l kedvez\u0151bbek lesznek az \u00e1faszab\u00e1lyok, kevesebbet kell majd fizetni az \u00faj otthonok\u00e9rt - h\u00edvta fel a figyelmet a csal\u00e1dok\u00e9rt felel\u0151s t\u00e1rca n\u00e9lk\u00fcli miniszter szombaton a Facebookon.\n\n\u00a0\nNov\u00e1k\u00a0Katalin r\u00f6vid vide\u00f3j\u00e1ban elmondta, 2021. janu\u00e1r 1-j\u00e9t\u0151l csak 5 sz\u00e1zal\u00e9kos \u00e1f\u00e1t kel fizetni az \u00faj\u00e9p\u00edt\u00e9s\u0171 otthonok ut\u00e1n a mostani 27 sz\u00e1zal\u00e9k helyett.\n\u00a0\u00a0\u00a0\u00a0A miniszter p\u00e9ld\u00e1ja szerint ha egy csal\u00e1d 30 milli\u00f3 forint plusz \u00e1f\u00e1\u00e9rt hirdetett lak\u00e1st v\u00e1s\u00e1rolna, akkor 6 \u00e9s f\u00e9l milli\u00f3 forintot tud megtakar\u00edtani.\n\u00a0\u00a0\u00a0\u00a0Ezzel is az a c\u00e9l, hogy min\u00e9l t\u00f6bben k\u00f6lt\u00f6zhessenek saj\u00e1t otthonba, ott v\u00e1rhass\u00e1k gyermekeiket, majd ott nevelhess\u00e9k fel \u0151ket - emelte ki\u00a0Nov\u00e1k\u00a0Katalin.\n\u00a0\u00a0\u00a0\u00a0Felh\u00edvta a figyelmet, hogy a kedvezm\u00e9nyes \u00e1fa egyetlen felt\u00e9tele: a lak\u00e1s alapter\u00fclete nem haladhatja meg a 150 n\u00e9gyzetm\u00e9tert, h\u00e1z eset\u00e9ben pedig a 300 n\u00e9gyzetm\u00e9tert.\n\n\n\n"}]