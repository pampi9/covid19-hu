[{"date": "2020-10-13 16:11", "url": "https://koronavirus.gov.hu/cikkek/megbeszelest-folytatott-pinter-sandor-az-operativ-torzs-vezetoje-es-dr-kincses-gyula-mok", "h1": "Megbesz\u00e9l\u00e9st folytatott Pint\u00e9r S\u00e1ndor, az operat\u00edv t\u00f6rzs vezet\u0151je \u00e9s dr. Kincses Gyula, a MOK\u00a0eln\u00f6ke", "body": "\nMegbesz\u00e9l\u00e9st folytatott dr. Pint\u00e9r S\u00e1ndor, a j\u00e1rv\u00e1ny\u00fcgyi k\u00e9sz\u00fclts\u00e9g id\u0151szak\u00e1ban m\u0171k\u00f6d\u0151 operat\u00edv t\u00f6rzs vezet\u0151je \u00e9s dr. Kincses Gyula, a Magyar Orvosi Kamara (MOK) eln\u00f6ke 2020. okt\u00f3ber 13-\u00e1n a Bel\u00fcgyminiszt\u00e9riumban.\n\n\nA tal\u00e1lkoz\u00f3n elemezt\u00e9k a COVID-19 j\u00e1rv\u00e1ny magyarorsz\u00e1gi alakul\u00e1s\u00e1t, a h\u00e1ziorvosok helyzet\u00e9t, \u00e1ttekintett\u00e9k a h\u00e1ziorvosi rendszer reag\u00e1l\u00f3k\u00e9pess\u00e9g\u00e9t. V\u00e9lem\u00e9nyt cser\u00e9ltek az \u00e1llami \u00e9s a mag\u00e1n eg\u00e9szs\u00e9g\u00fcgyi ell\u00e1t\u00e1s t\u00e9mak\u00f6reit \u00e9rint\u0151 \u00e1ll\u00e1spontokr\u00f3l. Meg\u00e1llapodtak a n\u00e9z\u0151pontok tov\u00e1bbi egyeztet\u00e9s\u00e9r\u0151l, a felmer\u00fclt adatok pontos\u00edt\u00e1s\u00e1r\u00f3l.\n\nDr. Kincses Gyula a tal\u00e1lkoz\u00f3n \u00e1tadta dr. Pint\u00e9r S\u00e1ndornak a MOK \u00edr\u00e1sba foglalt v\u00e9lem\u00e9ny\u00e9t az eg\u00e9szs\u00e9g\u00fcgyi szolg\u00e1lati jogviszonyr\u00f3l sz\u00f3l\u00f3 t\u00f6rv\u00e9nyr\u0151l.\n\u00a0\u00a0\u00a0\u00a0\n\u00a0\u00a0\u00a0\u00a0Kiad\u00f3: Bel\u00fcgyminiszt\u00e9rium\n\n"}]