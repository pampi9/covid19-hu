[{"date": "2020-10-25 10:18", "url": "https://koronavirus.gov.hu/cikkek/eletmento-lehet-non-invaziv-lelegeztetogepek-hasznalata", "h1": "\u00c9letment\u0151 lehet a non-invaz\u00edv l\u00e9legeztet\u0151g\u00e9pek haszn\u00e1lata", "body": "\nAz Operat\u00edv T\u00f6rzs m\u00e9g m\u00e1jus 5-\u00e9n d\u00f6nt\u00f6tt arr\u00f3l, hogy a 200 f\u0151 feletti id\u0151sotthonok sz\u00e1m\u00e1ra biztos\u00edtanak non-invaz\u00edv l\u00e9legeztet\u0151g\u00e9peket.\n\n\nEzek a rendk\u00edv\u00fcl egyszer\u0171en kezelhet\u0151 berendez\u00e9sek a fokozottan fullad\u00f3 betegek sz\u00e1m\u00e1ra ny\u00fajtanak \u00e1tmeneti, de olykor \u00e9letment\u0151 seg\u00edts\u00e9get, n\u00e9h\u00e1ny \u00f3r\u00e1ra jav\u00edtj\u00e1k a beteg oxigeniz\u00e1ci\u00f3j\u00e1t, ak\u00e1r \u00e1tmeneti l\u00e9gz\u00e9szavart is megoldva a ment\u0151k ki\u00e9rkez\u00e9s\u00e9ig. M\u0171k\u00f6dtet\u00e9s\u00fckh\u00f6z nincs sz\u00fcks\u00e9g k\u00fcl\u00f6n\u00f6sebb szaktud\u00e1sra. Nem kell intub\u00e1lni a beteget, mint a k\u00f3rh\u00e1zi invaz\u00edv l\u00e9legeztet\u0151g\u00e9pek eset\u00e9ben, csup\u00e1n oxig\u00e9nmaszkon kereszt\u00fcl zajlik a l\u00e9gz\u00e9st\u00e1mogat\u00e1s. Az Orsz\u00e1gos Kor\u00e1nyi Pulmonol\u00f3giai Int\u00e9zet szakemberei fel is k\u00e9sz\u00edtett\u00e9k erre az id\u0151sotthonok dolgoz\u00f3it.\n\u00a0\u00a0\u00a0\u00a015 olyan id\u0151sotthon van ma Magyarorsz\u00e1gon, amely 200 f\u0151 feletti ell\u00e1tottal rendelkezik, ezekb\u0151l 3 int\u00e9zm\u00e9ny nem ig\u00e9nyelt non-invaz\u00edv l\u00e9legeztet\u0151g\u00e9peket. A 3 id\u0151sotthonb\u00f3l 2 a F\u0151v\u00e1rosi \u00d6nkorm\u00e1nyzat fenntart\u00e1s\u00e1ban m\u0171k\u00f6dik, egy pedig alap\u00edtv\u00e1nyi fenntart\u00e1s\u00fa int\u00e9zm\u00e9ny.\n\nKiad\u00f3: Emberi Er\u0151forr\u00e1sok Miniszt\u00e9riuma\n\n"}]