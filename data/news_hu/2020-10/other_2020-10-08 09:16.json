[{"date": "2020-10-08 09:16", "url": "https://koronavirus.gov.hu/cikkek/felrevezeto-hirek-munkanelkuli-ellatasokkal-kapcsolatban-tovabbra-maradektalanul", "h1": "F\u00e9lrevezet\u0151 h\u00edrek a munkan\u00e9lk\u00fcli ell\u00e1t\u00e1sokkal kapcsolatban \u2013 tov\u00e1bbra is marad\u00e9ktalanul biztos\u00edtottak a sz\u00fcks\u00e9ges forr\u00e1sok", "body": "\nF\u00e9lrevezet\u0151 \u00e1ll\u00edt\u00e1sok jelentek meg a sajt\u00f3ban, amelyek szerint \u201eelfogyott a p\u00e9nz a munkan\u00e9lk\u00fcli seg\u00e9lyekre a k\u00f6lts\u00e9gvet\u00e9sben\u201d.\n\n\nA val\u00f3s\u00e1g ezzel szemben az, hogy a korm\u00e1ny \u2013 ahogyan eddig is \u2013 a j\u00f6v\u0151ben is marad\u00e9ktalanul biztos\u00edtja a munkan\u00e9lk\u00fcli ell\u00e1t\u00e1sok kifizet\u00e9s\u00e9hez sz\u00fcks\u00e9ges forr\u00e1sokat.\nA munkan\u00e9lk\u00fcli ell\u00e1t\u00e1sokra vonatkoz\u00f3 t\u00e9tel a k\u00f6lts\u00e9gvet\u00e9sben egy fel\u00fclr\u0151l nyitott el\u0151ir\u00e1nyzat. Ez azt jelenti, hogy az erre a c\u00e9lra elk\u00fcl\u00f6n\u00edtett \u00f6sszeg nem jelent korl\u00e1tot, sz\u00fcks\u00e9g eset\u00e9n mindenf\u00e9le m\u00f3dos\u00edt\u00e1s, beavatkoz\u00e1s n\u00e9lk\u00fcl automatikusan t\u00f6bbet lehet k\u00f6lteni az el\u0151ir\u00e1nyzott \u00f6sszegn\u00e9l. S\u0151t, e tekintetben nincs is m\u00e9rlegel\u00e9si lehet\u0151s\u00e9ge a korm\u00e1nynak, minden jogszer\u0171en j\u00e1r\u00f3 ell\u00e1t\u00e1st kifizet a k\u00f6lts\u00e9gvet\u00e9s.\nA k\u00f6lts\u00e9gvet\u00e9s a j\u00e1rv\u00e1ny elleni v\u00e9dekez\u00e9s \u00e9s a gazdas\u00e1gv\u00e9delem kiad\u00e1sait a j\u00f6v\u0151ben is marad\u00e9ktalanul biztos\u00edtja. Emellett a korm\u00e1ny c\u00e9lja tov\u00e1bbra is az, hogy mindenki a munk\u00e1j\u00e1b\u00f3l tarthassa el saj\u00e1t mag\u00e1t \u00e9s a csal\u00e1dj\u00e1t.\n(P\u00e9nz\u00fcgyminiszt\u00e9rium)\n\n"}]