[{"date": "2020-10-19 12:34", "url": "https://koronavirus.gov.hu/cikkek/veradasra-buzdit-az-ovsz", "h1": "V\u00e9rad\u00e1sra buzd\u00edt az OVSZ", "body": "\nV\u00e1rja a v\u00e9rad\u00f3k jelentkez\u00e9s\u00e9t az Orsz\u00e1gos V\u00e9rell\u00e1t\u00f3 Szolg\u00e1lat, amelynek szakmai f\u0151igazgat\u00f3-helyettese h\u00e9tf\u0151n az M1 aktu\u00e1lis csatorn\u00e1n hangs\u00falyozta: ezen a h\u00e9ten a hossz\u00fa h\u00e9tv\u00e9ge miatt kevesebb nap \u00e1ll rendelkez\u00e9sre v\u00e9rad\u00e1sra, \u00edgy m\u00e9g fontosabb, hogy a napokban min\u00e9l t\u00f6bben jelentkezzenek.\n\n\nNagy S\u00e1ndor elmondta: a rossz id\u0151 \u00e9s a fokoz\u00f3d\u00f3 j\u00e1rv\u00e1nyhelyzet miatt k\u00f6zepesen alakult a m\u00falt heti\u00a0v\u00e9rad\u00e1sok sz\u00e1ma. Az elm\u00falt heten 181 helysz\u00ednen 7176-an jelentkeztek\u00a0v\u00e9rad\u00e1sa. A legeredm\u00e9nyesebb helysz\u00ednen, a Gy\u0151ri Region\u00e1lis\u00a0V\u00e9rell\u00e1t\u00f3 K\u00f6zpontban 176\u00a0v\u00e9rad\u00f3t regisztr\u00e1ltak; a korh\u00e1zakt\u00f3l \u00e1tlagos mennyis\u00e9g\u0171, 7400\u00a0v\u00e9rk\u00e9sz\u00edtm\u00e9nyre \u00e9rkezett ig\u00e9ny.\n\u00a0\u00a0\u00a0\u00a0Jelenleg is 58 helysz\u00ednen szerveznek\u00a0v\u00e9rad\u00e1sokat orsz\u00e1gszerte, a helyek \u00e9s id\u0151pontok a\u00a0www.ovsz.hu\u00a0\u00e9s a veradas.hu oldalon k\u00f6vethet\u0151k - f\u0171zte hozz\u00e1 Nagy S\u00e1ndor.\n\u00a0\n\nMTI 2020. okt\u00f3ber 19.\n\n"}]