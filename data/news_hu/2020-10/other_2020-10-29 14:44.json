[{"date": "2020-10-29 14:44", "url": "https://koronavirus.gov.hu/cikkek/varga-mihaly-uj-regionalis-fejlesztesi-palyazat-jelent-meg-vallalkozasok-szamara", "h1": "Varga Mih\u00e1ly: \u00faj region\u00e1lis fejleszt\u00e9si p\u00e1ly\u00e1zat jelent meg v\u00e1llalkoz\u00e1sok sz\u00e1m\u00e1ra", "body": "\n\u00daj region\u00e1lis fejleszt\u00e9si p\u00e1ly\u00e1zat jelent meg v\u00e1llalkoz\u00e1sok sz\u00e1m\u00e1ra 2,5 milli\u00e1rd forintos keret\u00f6sszeggel - jelentette be cs\u00fct\u00f6rt\u00f6k\u00f6n a k\u00f6z\u00f6ss\u00e9gi oldal\u00e1ra felt\u00f6lt\u00f6tt vide\u00f3\u00fczenet\u00e9ben a p\u00e9nz\u00fcgyminiszter.\n\n\nVarga Mih\u00e1ly k\u00f6z\u00f6lte, hogy a k\u00f6lts\u00e9gvet\u00e9si forr\u00e1sb\u00f3l biztos\u00edtott t\u00e1mogat\u00e1s\u00e9rt a cegl\u00e9di, a nagyk\u00e1tai, a nagyk\u0151r\u00f6si \u00e9s a szobi j\u00e1r\u00e1s v\u00e1llalkoz\u00e1sai jelentkezhetnek.\n\u00a0\u00a0\u00a0\u00a0A p\u00e1ly\u00e1zat telephelyek korszer\u0171s\u00edt\u00e9se, b\u0151v\u00edt\u00e9se, \u00faj eszk\u00f6z\u00f6k \u00e9s g\u00e9pek v\u00e1s\u00e1rl\u00e1sa mellett meg\u00fajul\u00f3 energiaforr\u00e1sok beszerz\u00e9s\u00e9t is seg\u00edti. \u00a0\u00a0\u00a0\n\u00a0A kedvezm\u00e9nyezett t\u00e9rs\u00e9gek helyzete a gazdas\u00e1gi, munkaer\u0151piaci, infrastruktur\u00e1lis mutat\u00f3k alapj\u00e1n neh\u00e9z, \u00edgy a gazdas\u00e1gi \u00fajraind\u00edt\u00e1s sor\u00e1n kiemelt figyelemre sz\u00e1m\u00edthatnak - indokolta a ki\u00edr\u00e1st a politikus. A t\u00e1mogatand\u00f3 beruh\u00e1z\u00e1sok - tette hozz\u00e1 - az \u00e9rintett j\u00e1r\u00e1sok 94 ezer munkav\u00e1llal\u00f3j\u00e1n is seg\u00edtenek. \u00a0\u00a0\u00a0\u00a0\nA felh\u00edv\u00e1s r\u00e9szletei a Magyar \u00c1llamkincst\u00e1r honlapj\u00e1n olvashat\u00f3k. A t\u00e1mogat\u00e1si k\u00e9relmeket november 2-t\u00f3l v\u00e1rj\u00e1k.\n\nMTI 2020. okt\u00f3ber 29.\n\n"}]