[{"date": "2020-10-21 10:02", "url": "https://koronavirus.gov.hu/cikkek/omsz-antigen-gyorsteszteket-hasznalnak-mentok", "h1": "OMSZ: antig\u00e9n gyorsteszteket haszn\u00e1lnak a ment\u0151k", "body": "\n\u00dagynevezett antig\u00e9n gyorsteszteket haszn\u00e1lnak a ment\u0151k az \u00faj koronav\u00edrus kimutat\u00e1s\u00e1ra, amely 97 sz\u00e1zal\u00e9kos hat\u00e9konys\u00e1ggal m\u0171k\u00f6dik - k\u00f6z\u00f6lte az Orsz\u00e1gos Ment\u0151szolg\u00e1lat f\u0151igazgat\u00f3ja szerda reggel az M1 aktu\u00e1lis csatorn\u00e1n.\n\n\nCsat\u00f3 G\u00e1bor elmondta, ha az \u00e1ltaluk haszn\u00e1lt gyorsteszt pozit\u00edv eredm\u00e9nyt hoz, akkor a PCR-tesztet m\u00e1r nem sz\u00fcks\u00e9ges elv\u00e9gezni, viszont negat\u00edv \u00e9rt\u00e9kn\u00e9l azzal is meger\u0151s\u00edtik az eredm\u00e9nyt.\n\u00a0\u00a0\u00a0\u00a0Hozz\u00e1tette, a PCR-teszt sem hoz 100 sz\u00e1zal\u00e9kos megb\u00edzhat\u00f3s\u00e1ggal eredm\u00e9nyt, de jelenleg ez \u00e9s az antig\u00e9n teszt a legjobb a vil\u00e1gon. A ment\u0151k eddig m\u00e1r t\u00f6bb mint 100 ezer tesztet v\u00e9geztek el - k\u00f6z\u00f6lte.\n\u00a0\u00a0\u00a0\u00a0Csat\u00f3 G\u00e1bor hangs\u00falyozta, ha valaki t\u00fcneteket \u00e9szlel mag\u00e1n, akkor semmik\u00e9ppen se l\u00e1togassa meg h\u00e1ziorvos\u00e1t, hanem telefonon besz\u00e9ljen vele. Ha felmer\u00fcl a koronav\u00edrus gyan\u00faja, akkor a h\u00e1ziorvos \u00e9rtes\u00edti a ment\u0151szolg\u00e1latot, \u00e9s a ment\u0151k v\u00e9gzik el a gyorstesztet.\n\nMTI 2020. okt\u00f3ber 21.\n\n"}]