[{"date": "2020-10-09 14:14", "url": "https://koronavirus.gov.hu/cikkek/am-folyamatos-virushelyzethez-kapcsolodo-atmeneti-tamogatasok-kifizetese", "h1": "AM: folyamatos a v\u00edrushelyzethez kapcsol\u00f3d\u00f3 \u00e1tmeneti t\u00e1mogat\u00e1sok kifizet\u00e9se", "body": "\nFolyamatos a v\u00edrushelyzethez kapcsol\u00f3d\u00f3 \u00e1tmeneti t\u00e1mogat\u00e1sok kifizet\u00e9se. A Gazdas\u00e1gv\u00e9delmi Akci\u00f3terv r\u00e9szek\u00e9nt kidolgozott Nemzeti \u00c9lelmiszergazdas\u00e1gi V\u00e1ls\u00e1gkezel\u0151 Programb\u00f3l az Agr\u00e1rminiszt\u00e9rium a koronav\u00edrus-j\u00e1rv\u00e1ny miatt neh\u00e9z helyzetbe ker\u00fclt v\u00e1llalkoz\u00e1sok r\u00e9sz\u00e9re 13 jogc\u00edmen \u00e1tmeneti t\u00e1mogat\u00e1s ig\u00e9nybev\u00e9tel\u00e9t tette lehet\u0151v\u00e9.\n\n\nA t\u00e1mogat\u00e1si k\u00e9relmeket a Magyar \u00c1llamkincst\u00e1rhoz lehetett beny\u00fajtani j\u00faliusban \u00e9s augusztusban. 2020. okt\u00f3ber elej\u00e9ig a 13 jogc\u00edmb\u0151l 8 eset\u00e9ben az \u00c1llamkincst\u00e1r m\u00e1r megkezdte a kifizet\u00e9seket. Eddig a k\u00f6zel 27 ezer k\u00e9relem alapj\u00e1n k\u00f6r\u00fclbel\u00fcl 14,4 milli\u00e1rd Ft. t\u00e1mogat\u00e1st hagytak j\u00f3v\u00e1.\nN\u00e9gy t\u00e1mogat\u00e1si jogc\u00edmn\u00e9l az ig\u00e9nyek meghaladt\u00e1k a keret\u00f6sszeget. Ez\u00e9rt az Agr\u00e1rminiszt\u00e9rium szeptember v\u00e9g\u00e9n d\u00f6nt\u00f6tt a felhaszn\u00e1lhat\u00f3 keretek megemel\u00e9s\u00e9r\u0151l annak \u00e9rdekben, hogy valamennyi jogos ig\u00e9ny t\u00e1mogathat\u00f3 legyen. A keretemel\u00e9st k\u00f6vet\u0151en a Kincst\u00e1r okt\u00f3ber els\u0151 het\u00e9ben \u00edgy tov\u00e1bbi k\u00e9t - a halgazd\u00e1lkod\u00e1si tev\u00e9kenys\u00e9get v\u00e9gz\u0151 gazd\u00e1lkod\u00f3kat, \u00e9s a sert\u00e9start\u00f3kat \u00e9rint\u0151 - jogc\u00edmen tudta megkezdeni a t\u00e1mogat\u00e1sok kifizet\u00e9s\u00e9t 3,3 milli\u00e1rd Ft. utal\u00e1s\u00e1val.\nKiad\u00f3: Agr\u00e1rminiszt\u00e9rium\n\n"}]