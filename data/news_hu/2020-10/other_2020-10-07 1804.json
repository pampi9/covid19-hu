[{"date": "2020-10-07 18:04", "url": "https://koronavirus.gov.hu/cikkek/nnk-megkezdodott-az-antigenalapu-gyorstesztek-osszehasonlito-vizsgalata", "h1": "NNK: megkezd\u0151d\u00f6tt az antig\u00e9nalap\u00fa gyorstesztek \u00f6sszehasonl\u00edt\u00f3 vizsg\u00e1lata", "body": "\nA Nemzeti N\u00e9peg\u00e9szs\u00e9g\u00fcgyi K\u00f6zpont (NNK) megkezdte az antig\u00e9nalap\u00fa gyorstesztek \u00f6sszevet\u00e9s\u00e9t, \u00f6sszehasonl\u00edt\u00f3 klinikai vizsg\u00e1lat\u00e1t a PCR-tesztekkel - k\u00f6z\u00f6lte a szervezet szerd\u00e1n az MTI-vel.\n\n\nA k\u00f6zlem\u00e9ny szerint amennyiben ezek a gyorstesztek kell\u0151en \u00e9rz\u00e9keny \u00e9s val\u00f3s adatokat szolg\u00e1ltatnak, haszn\u00e1lni fogj\u00e1k azokat a gyorsabb diagn\u00f3zis fel\u00e1ll\u00edt\u00e1s\u00e1hoz.\n\u00a0\u00a0\u00a0\u00a0Az \u00f6sszehasonl\u00edt\u00f3 vizsg\u00e1latok c\u00e9lja, hogy azt a gyorstesztfajt\u00e1t v\u00e1lassz\u00e1k ki, amely \u00e9rz\u00e9kenys\u00e9g\u00e9ben legjobban megk\u00f6zel\u00edti a PCR tesztek\u00e9t.\n\u00a0\u00a0\u00a0\u00a0Az eredm\u00e9nyek \u00e9rt\u00e9kel\u00e9s\u00e9t k\u00f6vet\u0151en diagnosztikus c\u00e9lra, a j\u00e1rv\u00e1ny\u00fcgyi v\u00e9dekez\u00e9s egyik fontos eszk\u00f6zek\u00e9nt haszn\u00e1lj\u00e1k majd az antig\u00e9nalap\u00fa gyorsteszteket Magyarorsz\u00e1gon - \u00edrt\u00e1k.\n\nMTI 2020. okt\u00f3ber 7.\n\n"}]