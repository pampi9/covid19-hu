[{"date": "2020-10-30 14:29", "url": "https://koronavirus.gov.hu/cikkek/menczer-elemi-erdekunk-hogy-magyarorszag-leheto-leghamarabb-kapjon-vakcinat", "h1": "Menczer: elemi \u00e9rdek\u00fcnk, hogy Magyarorsz\u00e1g a lehet\u0151 leghamarabb kapjon vakcin\u00e1t", "body": "\n\"Elemi \u00e9rdek\u00fcnk\" hogy b\u00e1rhol tal\u00e1lj\u00e1k meg a koronav\u00edrus ellenszer\u00e9t, a vakcin\u00e1t, abb\u00f3l Magyarorsz\u00e1g kapjon - jelentette ki a K\u00fclgazdas\u00e1gi \u00e9s K\u00fcl\u00fcgyminiszt\u00e9rium t\u00e1j\u00e9koztat\u00e1s\u00e9rt \u00e9s Magyarorsz\u00e1g nemzetk\u00f6zi megjelen\u00edt\u00e9s\u00e9\u00e9rt felel\u0151s \u00e1llamtitk\u00e1ra Facebook-oldal\u00e1ra feltett vide\u00f3j\u00e1ban p\u00e9ntek d\u00e9lut\u00e1n.\n\n\n\"Term\u00e9szetesen minden vakcina projektet figyel\u00fcnk, az uni\u00f3s projekt mellett figyelj\u00fck K\u00edn\u00e1t \u00e9s Oroszorsz\u00e1got is. K\u00edn\u00e1ban h\u00e1rom vakcina gy\u00e1rt\u00f3val \u00e1llunk kapcsolatban, Oroszorsz\u00e1gban pedig k\u00e9t projektet figyel\u00fcnk\" - mondta Menczer Tam\u00e1s.\n\u00a0\u00a0\u00a0\u00a0Hangs\u00falyozta: \"a nagyk\u00f6veteink mindenhol ott vannak\", nagy temp\u00f3ban dolgoznak, folyamatosan t\u00e1rgyalnak. \"Mindent megtesz\u00fcnk\" az\u00e9rt, hogy ha Keleten gyorsabban tal\u00e1lj\u00e1k meg a vakcin\u00e1t, akkor abb\u00f3l Magyarorsz\u00e1g az els\u0151k k\u00f6z\u00f6tt r\u00e9szes\u00fclhessen - f\u0171zte hozz\u00e1.\n\nMTI 2020. okt\u00f3ber 30.\n\n"}]