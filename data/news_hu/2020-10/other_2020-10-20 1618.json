[{"date": "2020-10-20 16:18", "url": "https://koronavirus.gov.hu/cikkek/nnk-stagnal-szennyvizben-koronavirus-orokitoanyaga", "h1": "NNK: stagn\u00e1l a szennyv\u00edzben a koronav\u00edrus \u00f6r\u00f6k\u00edt\u0151anyaga", "body": "\nA Nemzeti N\u00e9peg\u00e9szs\u00e9g\u00fcgyi K\u00f6zpont m\u00e1jus \u00f3ta v\u00e9gez szennyv\u00edzvizsg\u00e1latokat az \u00faj koronav\u00edrus \u00f6r\u00f6k\u00edt\u0151anyag\u00e1nak kimutat\u00e1s\u00e1ra. A szennyv\u00edz vizsg\u00e1lata - amellett, hogy egyfajta \u00f6sszetett k\u00f6z\u00f6ss\u00e9gi mintak\u00e9nt szolg\u00e1l - az\u00e9rt is j\u00f3 eszk\u00f6z, mert a t\u00fcnetmentes vagy gyenge t\u00fcnetes fert\u0151z\u00f6ttek is \u00fcr\u00edthetik a v\u00edrus \u00f6r\u00f6k\u00edt\u0151anyagot, akik a hagyom\u00e1nyos sz\u0171r\u0151vizsg\u00e1latok sor\u00e1n nem ker\u00fcln\u00e9nek a j\u00e1rv\u00e1ny\u00fcgy l\u00e1t\u00f3k\u00f6r\u00e9be.\n\n\nAz eddigi tapasztalatok alapj\u00e1n a szennyv\u00edzmint\u00e1kb\u00f3l kimutathat\u00f3 koronav\u00edrus \u00f6r\u00f6k\u00edt\u0151anyag\u00e1nak koncentr\u00e1ci\u00f3j\u00e1nak emelked\u00e9s\u00e9t 5 nappal k\u00f6veti az \u00faj esetek sz\u00e1m\u00e1nak n\u00f6veked\u00e9se. A vizsg\u00e1lat pontoss\u00e1g\u00e1nak k\u00f6sz\u00f6nhet\u0151en el\u0151k\u00e9sz\u00edt\u00e9s alatt \u00e1ll egy eur\u00f3pai monitoring program, amellyel hat\u00e9konyan k\u00e9pes el\u0151re jelezni egy-egy nagyobb esetsz\u00e1memelked\u00e9st lehet\u0151s\u00e9get adva a felk\u00e9sz\u00fcl\u00e9sre az egy\u00e9szs\u00e9g\u00fcgyi ell\u00e1t\u00f3 int\u00e9zm\u00e9nyek sz\u00e1m\u00e1ra.\nA 42. h\u00e9ten monitorozott telep\u00fcl\u00e9sek szennyv\u00edzmint\u00e1ib\u00f3l kimutathat\u00f3 SARS-CoV-2 v\u00edrus \u00f6r\u00f6k\u00edt\u0151anyag mennyiss\u00e9g\u00e9nek terjed\u00e9si \u00fcteme stagn\u00e1lt a f\u0151v\u00e1rosban, \u00e9s orsz\u00e1gszerte t\u00f6bb telep\u00fcl\u00e9sen az el\u0151z\u0151 h\u00e9ten tapasztalt cs\u00f6kken\u00e9s meg\u00e1llt.\nA j\u00e1rv\u00e1nyhelyzet v\u00e1ltozatlanul fenn\u00e1ll, ez\u00e9rt annak \u00e9rdek\u00e9ben, hogy megel\u0151zz\u00fck a k\u00f6z\u00f6ss\u00e9gi terjed\u00e9s felgyorsul\u00e1s\u00e1t, tov\u00e1bbra is be kell tartani az \u00e9rv\u00e9nyben l\u00e9v\u0151 j\u00e1rv\u00e1ny\u00fcgyi megel\u0151z\u0151 szab\u00e1lyokat. A legfontosabb, hogy csak a magukat eg\u00e9szs\u00e9gesnek tart\u00f3, t\u00fcneteket nem mutat\u00f3 egy\u00e9nek \u00e1lljanak munk\u00e1ba, menjenek k\u00f6z\u00f6ss\u00e9gbe, k\u00fcl\u00f6n\u00f6sen tekintettel az eg\u00e9szs\u00e9g\u00fcgyi, szoci\u00e1lis \u00e9s oktat\u00e1si int\u00e9zm\u00e9nyek dolgoz\u00f3ira. Ker\u00fclj\u00fck a zs\u00fafolt helyeket, helyzeteket!\n\nhttps://www.nnk.gov.hu/index.php/koronavirus-tajekoztato/863-stagnal-a-szennyvizben-a-koronavirus-orokitoanyaga\n\n"}]