[{"date": "2020-10-08 14:41", "url": "https://koronavirus.gov.hu/cikkek/maruzsa-eredmenyes-vedekezes-koznevelesben", "h1": "Maruzsa: eredm\u00e9nyes a v\u00e9dekez\u00e9s a k\u00f6znevel\u00e9sben", "body": "\nEredm\u00e9nyesnek nevezte a koronav\u00edrus-j\u00e1rv\u00e1ny elleni v\u00e9dekez\u00e9st a k\u00f6znevel\u00e9sben az Emberi Er\u0151forr\u00e1sok Miniszt\u00e9rium\u00e1nak k\u00f6znevel\u00e9s\u00e9rt felel\u0151s \u00e1llamtitk\u00e1ra cs\u00fct\u00f6rt\u00f6k\u00f6n az M1 aktu\u00e1lis csatorn\u00e1n.\n\n\nMaruzsa Zolt\u00e1n elmondta:\u00a0\u00a027 \u00f3vod\u00e1ban \u00e9s 6 iskol\u00e1ban van \u00e9rv\u00e9nyben rendk\u00edv\u00fcli sz\u00fcnet.\n\u00a0\u00a0\u00a0\u00a0Ez nem minden esetben \u00e9rinti a teljes int\u00e9zm\u00e9nyt: 103 oszt\u00e1ly, 5 teljes iskola van jelenleg digit\u00e1lis munkarenden - k\u00f6z\u00f6lte.\n\u00a0\u00a0\u00a0\u00a0Hozz\u00e1tette: a koronavirus.gov.hu oldalon naponta k\u00f6zz\u00e9teszik ezeket az adatokat.\n\u00a0\u00a0\u00a0\u00a0Az \u00e1llamtitk\u00e1r felh\u00edvta a figyelmet arra is, hogy a fiatalok k\u00f6r\u00e9ben cs\u00f6kkent a fert\u0151z\u00f6tts\u00e9g m\u00e9rt\u00e9ke.\n\u00a0\u00a0\u00a0\u00a0A 14 \u00e9v alatti koroszt\u00e1lyn\u00e1l 5 sz\u00e1zal\u00e9k alatti az ar\u00e1ny - mondta, kiemelve, ez is cs\u00f6kken\u0151 ar\u00e1ny.\n\u00a0\u00a0\u00a0\u00a0A k\u00f6telez\u0151 l\u00e1zm\u00e9r\u00e9sr\u0151l Maruzsa Zolt\u00e1n azt mondta: kellett egy kis \u00e1t\u00e1ll\u00e1s a megszervez\u00e9sre, de az, hogy a \"h\u00edrekb\u0151l alapvet\u0151en elt\u0171nt az \u00fcgy\", jelzi, j\u00f3l siker\u00fclt a szervez\u00e9s.\n\n\nMTI 2020. okt\u00f3ber 8.\n\n"}]