[{"date": "2020-10-14 12:22", "url": "https://koronavirus.gov.hu/cikkek/oktober-23-iden-csak-zaszlofelvonast-es-magyar-becsuletrend-atadasat-tartjak-meg", "h1": "Okt\u00f3ber 23. - Id\u00e9n csak a z\u00e1szl\u00f3felvon\u00e1st \u00e9s a Magyar Becs\u00fcletrend \u00e1tad\u00e1s\u00e1t tartj\u00e1k meg", "body": "\nId\u00e9n csak az \u00fcnnep\u00e9lyes z\u00e1szl\u00f3felvon\u00e1st \u00e9s a Magyar Becs\u00fcletrend \u00e1tad\u00e1s\u00e1t tartj\u00e1k meg az 1956-os forradalomhoz \u00e9s szabads\u00e1gharchoz kapcsol\u00f3d\u00f3 korm\u00e1nyzati programok k\u00f6z\u00fcl a koronav\u00edrus-j\u00e1rv\u00e1ny miatt - k\u00f6z\u00f6lte a nemzetk\u00f6zi kommunik\u00e1ci\u00f3\u00e9rt \u00e9s kapcsolatok\u00e9rt felel\u0151s \u00e1llamtitk\u00e1r szerd\u00e1n az MTI-vel.\n\n\nKov\u00e1cs Zolt\u00e1n k\u00f6zlem\u00e9nye szerint a z\u00e1szl\u00f3t katonai tiszteletad\u00e1ssal a budapesti Kossuth t\u00e9ren j\u00f6v\u0151 p\u00e9nteken 9 \u00f3rakor vonj\u00e1k fel.\n\u00a0\u00a0\u00a0\u00a0Okt\u00f3ber 22-\u00e9n, cs\u00fct\u00f6rt\u00f6k\u00f6n a K\u00fclgazdas\u00e1gi \u00e9s K\u00fcl\u00fcgyminiszt\u00e9rium \u00e9p\u00fclet\u00e9n l\u00e1tv\u00e1nyos f\u00e9nyfest\u00e9s lesz, okt\u00f3ber 22. \u00e9s november 4. k\u00f6z\u00f6tt pedig \"Eml\u00e9kk\u00e9pek 1956 - V\u00e1rosi ki\u00e1ll\u00edt\u00e1s\" c\u00edmen a f\u0151v\u00e1ros ikonikus helysz\u00ednein korabeli fot\u00f3k eml\u00e9keztetnek az esem\u00e9nyekre - \u00edrta.\n\u00a0\u00a0\u00a0\u00a0Az \u00e1llamtitk\u00e1r arra k\u00e9ri az \u00e1llami szerveket \u00e9s az \u00f6nkorm\u00e1nyzatokat, hogy a programok szervez\u00e9sekor ezt tarts\u00e1k ir\u00e1nyad\u00f3nak, \u00e9s ker\u00fclj\u00e9k a sok embert mozgat\u00f3 rendezv\u00e9nyeket.\n\nMTI 2020. okt\u00f3ber 14.\n\n"}]