[{"date": "2020-10-16 09:37", "url": "https://koronavirus.gov.hu/cikkek/szlavik-sokkal-sulyosabb-lehet-betegseg-ha-koronavirus-es-az-influenzafertozes-egyszerre", "h1": "Szl\u00e1vik: sokkal s\u00falyosabb lehet a betegs\u00e9g, ha a koronav\u00edrus- \u00e9s az influenzafert\u0151z\u00e9s egyszerre jelentkezik", "body": "\nSokkal s\u00falyosabb lefoly\u00e1s\u00fa lehet a megbeteged\u00e9s, \u00e9s k\u00e9tszer akkora lehet az es\u00e9ly a hal\u00e1lra, ha valaki egyszerre kapja el a koronav\u00edrust \u00e9s az influenz\u00e1t - k\u00f6z\u00f6lte a D\u00e9l-pesti Centrumk\u00f3rh\u00e1z infektol\u00f3gus f\u0151orvosa p\u00e9nteken a Kossuth r\u00e1di\u00f3 J\u00f3 reggelt, Magyarorsz\u00e1g! c\u00edm\u0171 m\u0171sor\u00e1ban.\n\n\nSzl\u00e1vik J\u00e1nos azt mondta, hogy ezt csak az influenza elleni olt\u00e1ssal lehet elker\u00fclni, ez\u00e9rt a rizik\u00f3csoportba tartoz\u00f3k mindenk\u00e9ppen oltass\u00e1k be magukat.\n\u00a0\u00a0\u00a0\u00a0A koronav\u00edrus-j\u00e1rv\u00e1nnyal kapcsolatban arr\u00f3l besz\u00e9lt: a j\u00e1rv\u00e1ny felsz\u00e1ll\u00f3 \u00e1gban van, a k\u00f6vetkez\u0151 hetekben is nagyon sok \u00faj betegre lehet sz\u00e1m\u00edtani. A k\u00f3rh\u00e1zak folyamatosan tel\u00edt\u0151dnek, de jelenleg b\u0151ven van m\u00e9g hely a betegek ell\u00e1t\u00e1sra - emelte ki.\n\u00a0\u00a0\u00a0\u00a0Hozz\u00e1tette: a fert\u0151z\u00f6ttek \u00e1tlag\u00e9letkora egyre id\u0151sebb, ez\u00e9rt hamarosan - az els\u0151 hull\u00e1mhoz hasonl\u00f3an - megint az id\u0151s, kr\u00f3nikus betegekre kell koncentr\u00e1lni.\n\n\nMTI 2020. okt\u00f3ber 16.\n\n"}]