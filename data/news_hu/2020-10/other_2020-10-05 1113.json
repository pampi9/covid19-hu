[{"date": "2020-10-05 11:13", "url": "https://koronavirus.gov.hu/cikkek/foigazgato-del-pesti-centrumkorhazban-eddig-hetszazhatvan-koronavirusos-beteget-kezeltek", "h1": "F\u0151igazgat\u00f3: a D\u00e9l-pesti Centrumk\u00f3rh\u00e1zban eddig h\u00e9tsz\u00e1zhatvan koronav\u00edrusos beteget kezeltek", "body": "\nH\u00e9tsz\u00e1zhatvan koronav\u00edrusos beteget kezeltek eddig a D\u00e9l-pesti Centrumk\u00f3rh\u00e1zban, sz\u00e1zh\u00faszat k\u00f6z\u00fcl\u00fck az intenz\u00edv oszt\u00e1lyon - k\u00f6z\u00f6lte a k\u00f3rh\u00e1z f\u0151igazgat\u00f3ja h\u00e9tf\u0151n az M1 aktu\u00e1lis csatorn\u00e1n.\n\n\nV\u00e1lyi-Nagy Istv\u00e1n azt mondta, hogy tavasszal, a j\u00e1rv\u00e1ny kezdet\u00e9n neh\u00e9z volt a betegek ell\u00e1t\u00e1sa, mert nagyon sok mindent nem tudtak a v\u00edrus term\u00e9szet\u00e9r\u0151l, most viszont sokkal t\u00f6bb a tapasztalat, \u00e9s vannak bev\u00e1lt antivir\u00e1lis szerek is.\n\u00a0\u00a0\u00a0\u00a0Ilyen a remdesivir, amely s\u00falyos betegs\u00e9g eset\u00e9n is seg\u00edt, \u00e9s a favipiravir, amelyet enyhe fert\u0151z\u00e9s eset\u00e9n lehet haszn\u00e1lni - tette hozz\u00e1.\n\u00a0\u00a0\u00a0\u00a0A f\u0151igazgat\u00f3 k\u00f6z\u00f6lte: a k\u00f3rh\u00e1z felk\u00e9sz\u00fclt, megfelel\u0151 mennyis\u00e9g\u0171 felszerel\u00e9se van, \u00e9s terveik vannak arra, hogy s\u00falyosabb j\u00e1rv\u00e1nyhelyzet eset\u00e9n mennyi \u00e1gyat \u00fcr\u00edtenek ki, milyen oszt\u00e1ly m\u0171k\u00f6d\u00e9s\u00e9t sz\u00fcntetik meg \u00e1tmenetileg \u00e9s hol helyezik el a betegeket.\n\n\nMTI 2020. okt\u00f3ber 5.\n\n"}]