[{"date": "2020-10-02 12:22", "url": "https://koronavirus.gov.hu/cikkek/varga-mihaly-jarvany-lekuzdese-utan-folytatodik-az-adossagcsokkentes", "h1": "Varga Mih\u00e1ly: a j\u00e1rv\u00e1ny lek\u00fczd\u00e9se ut\u00e1n folytat\u00f3dik az ad\u00f3ss\u00e1gcs\u00f6kkent\u00e9s", "body": "\nA korm\u00e1ny a koronav\u00edrus-j\u00e1rv\u00e1ny lek\u00fczd\u00e9se ut\u00e1n biztons\u00e1gos, hossz\u00fa futamidej\u0171, t\u00f6bb l\u00e1bon \u00e1ll\u00f3 finansz\u00edroz\u00e1ssal folytatja az \u00e1llamad\u00f3ss\u00e1g cs\u00f6kkent\u00e9s\u00e9t - mondta p\u00e9nteki vide\u00f3\u00fczenet\u00e9ben a p\u00e9nz\u00fcgyminiszter.\n\n\nVarga Mih\u00e1ly a k\u00f6z\u00f6ss\u00e9gi oldal\u00e1n k\u00f6zz\u00e9tett felv\u00e9telen hangs\u00falyozta, hogy a felel\u0151s, kisz\u00e1m\u00edthat\u00f3 ad\u00f3ss\u00e1gkezel\u00e9st a befektet\u0151k is \u00e9rt\u00e9kelik, amit az is bizony\u00edt, hogy a Global Capital k\u00f6tv\u00e9nypiaci port\u00e1l rangos elismer\u00e9seket \u00edt\u00e9lt meg Magyarorsz\u00e1gnak. Elnyerte egyr\u00e9szt a K\u00f6z\u00e9p- \u00e9s Kelet-Eur\u00f3pa legjobb kibocs\u00e1t\u00f3j\u00e1nak j\u00e1r\u00f3 d\u00edjat, az \u00c1llamad\u00f3ss\u00e1g Kezel\u0151 K\u00f6zpont vez\u00e9rigazgat\u00f3j\u00e1t, Kurali Zolt\u00e1nt pedig a t\u00e9rs\u00e9g legjobb ad\u00f3ss\u00e1gkezel\u0151j\u00e9nek v\u00e1lasztott\u00e1k.\n\u00a0\u00a0\u00a0\u00a0A p\u00e9nz\u00fcgyminiszter szerint az elismer\u00e9sek \u00e9rt\u00e9k\u00e9t emeli, hogy azokat szakmai szempontok alapj\u00e1n, bankok, befektet\u0151k, kibocs\u00e1t\u00f3k szavazat\u00e1val \u00edt\u00e9lt\u00e9k meg. A korm\u00e1ny er\u0151fesz\u00edt\u00e9seit teh\u00e1t a nemzetk\u00f6zi t\u0151kepiac is egyre er\u0151sebben t\u00e1mogatja - tette hozz\u00e1.\n\nMTI 2020. okt\u00f3ber 2.\n\n"}]