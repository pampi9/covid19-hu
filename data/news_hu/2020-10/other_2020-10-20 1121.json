[{"date": "2020-10-20 11:21", "url": "https://koronavirus.gov.hu/cikkek/novak-januartol-illetekmentesseget-elveznek-csokkal-ingatlant-vasarlok", "h1": "Nov\u00e1k: janu\u00e1rt\u00f3l illet\u00e9kmentess\u00e9get \u00e9lveznek a csokkal ingatlant v\u00e1s\u00e1rl\u00f3k", "body": "\nA koronav\u00edrus-j\u00e1rv\u00e1ny alatt sem enged a csal\u00e1dok t\u00e1mogat\u00e1s\u00e1b\u00f3l a korm\u00e1ny.\u00a0Janu\u00e1rt\u00f3l teljes illet\u00e9kmentess\u00e9get \u00e9lvez mindenki, aki csal\u00e1di otthonteremt\u00e9si kedvezm\u00e9nnyel (csok) v\u00e1s\u00e1rol ingatlant - k\u00f6z\u00f6lte a csal\u00e1dok\u00e9rt felel\u0151s t\u00e1rca n\u00e9lk\u00fcli miniszter kedden Facebook-oldal\u00e1n.\n\n\n\nNov\u00e1k\u00a0Katalin a felt\u00f6lt\u00f6tt vide\u00f3ban azt mondta: ezzel egy nett\u00f3 50 milli\u00f3 forint \u00e9rt\u00e9k\u0171 h\u00e1z, lak\u00e1s eset\u00e9ben 2 milli\u00f3 forintot, az \u00e1fakedvezm\u00e9nyekkel egy\u00fctt 15,5 milli\u00f3 forintot takar\u00edthatnak meg a csal\u00e1dok.\n\u00a0\u00a0\u00a0\u00a0A miniszter b\u00edzik abban, hogy min\u00e9l t\u00f6bben \u00e9lnek majd a lehet\u0151s\u00e9ggel.\n\nMTI 2020. okt\u00f3ber 20.\n\n"}]