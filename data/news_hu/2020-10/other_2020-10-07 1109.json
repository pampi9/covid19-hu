[{"date": "2020-10-07 11:09", "url": "https://koronavirus.gov.hu/cikkek/nnk-stagnal-vizsgalt-telepuleseken-szennyvizben-koronavirus-orokitoanyaga", "h1": "NNK: stagn\u00e1l a vizsg\u00e1lt telep\u00fcl\u00e9seken a szennyv\u00edzben a koronav\u00edrus \u00f6r\u00f6k\u00edt\u0151anyaga", "body": "\nA 40. napt\u00e1ri h\u00e9ten v\u00e9gzett szennyv\u00edzvizsg\u00e1latok alapj\u00e1n a vizsg\u00e1lt telep\u00fcl\u00e9seken a szennyvizekben m\u00e9rt koronav\u00edrus \u00f6r\u00f6k\u00edt\u0151 anyag mennyis\u00e9ge az el\u0151z\u0151 h\u00e9t eredm\u00e9nyeihez k\u00e9pest, minden esetben stagn\u00e1lnak.\n\nAnnak \u00e9rdek\u00e9ben, hogy megel\u0151zz\u00fck a k\u00f6z\u00f6ss\u00e9gi terjed\u00e9s felgyorsul\u00e1s\u00e1t tov\u00e1bbra is be kell tartani az \u00e9rv\u00e9nyben l\u00e9v\u0151 j\u00e1rv\u00e1ny\u00fcgyi megel\u0151z\u0151 szab\u00e1lyokat. A legfontosabb, hogy csak a magukat eg\u00e9szs\u00e9gesnek tart\u00f3, t\u00fcneteket nem mutat\u00f3 egy\u00e9nek \u00e1lljanak munk\u00e1ba, menjenek k\u00f6z\u00f6ss\u00e9gbe, k\u00fcl\u00f6n\u00f6sen tekintettel az eg\u00e9szs\u00e9g\u00fcgyi, szoci\u00e1lis \u00e9s oktat\u00e1si int\u00e9zm\u00e9nyek dolgoz\u00f3ira. Ker\u00fclj\u00fck a zs\u00fafolt helyeket, helyzeteket! K\u00fcl\u00f6n\u00f6s tekintettel a z\u00e1rt t\u00e9rben szervezett rendezv\u00e9nyekre!\nA koronav\u00edrus v\u00edzzel, szennyv\u00edzzel eddigi vizsg\u00e1latok alapj\u00e1n nem fert\u0151z, viszont a szennyv\u00edz vizsg\u00e1lat\u00e1val lehet\u0151v\u00e9 v\u00e1lik a v\u00edrus terjed\u00e9s\u00e9nek nyomon k\u00f6vet\u00e9se nagyobb k\u00f6z\u00f6ss\u00e9gekben, ak\u00e1r teljes telep\u00fcl\u00e9sen. A nagy \u00e9rz\u00e9kenys\u00e9g\u0171 vizsg\u00e1lat seg\u00edts\u00e9g\u00e9vel a j\u00e1rv\u00e1nyhull\u00e1m megugr\u00e1sa ak\u00e1r a nagysz\u00e1m\u00fa klinikai t\u00fcnetet mutat\u00f3 esetek megjelen\u00e9se el\u0151tt el\u0151re jelezhet\u0151. A szennyv\u00edzben kimutathat\u00f3 koncentr\u00e1ci\u00f3n\u00f6veked\u00e9s 4-10 nappal el\u0151zi meg a t\u00fcnetes megbeteged\u00e9sek sz\u00e1m\u00e1nak n\u00f6veked\u00e9s\u00e9t.\n\nhttps://www.nnk.gov.hu/index.php/component/content/article/11-foosztalyok/839-40-het-szennyviz-koronavirus-eredmenyek?Itemid=135\n\u00a0\n\n"}]