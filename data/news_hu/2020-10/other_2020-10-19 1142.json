[{"date": "2020-10-19 11:42", "url": "https://koronavirus.gov.hu/cikkek/farkas-ors-magyar-egeszsegugy-jobban-felkeszult-mint-sok-mas-orszage-europaban", "h1": "Farkas \u00d6rs: a magyar eg\u00e9szs\u00e9g\u00fcgy jobban felk\u00e9sz\u00fclt, mint sok m\u00e1s orsz\u00e1g\u00e9 Eur\u00f3p\u00e1ban", "body": "\nA magyar eg\u00e9szs\u00e9g\u00fcgyi rendszer felk\u00e9sz\u00fclt a koronav\u00edrus-j\u00e1rv\u00e1ny m\u00e1sodik hull\u00e1m\u00e1ra, \u00e9s az adatok szerint a kelet-eur\u00f3pai orsz\u00e1gok eg\u00e9szs\u00e9g\u00fcgye az uni\u00f3s \u00e1tlag felett teljes\u00edt - mondta a Korm\u00e1nyzati T\u00e1j\u00e9koztat\u00e1si K\u00f6zpont (KTK) sz\u00f3viv\u0151je h\u00e9tf\u0151n a Kossuth r\u00e1di\u00f3 J\u00f3 reggelt, Magyarorsz\u00e1g! c\u00edm\u0171 m\u0171sor\u00e1ban.\n\n\nFarkas\u00a0\u00d6rs elmondta, a magyar eg\u00e9szs\u00e9g\u00fcgy j\u00e1rv\u00e1nykezel\u00e9si k\u00e9pess\u00e9ge is jobb, mint a nyugat-eur\u00f3pai orsz\u00e1gok\u00e9. Hangs\u00falyozta, hogy a magyar eg\u00e9szs\u00e9g\u00fcgyi rendszer a j\u00e1rv\u00e1ny els\u0151 hull\u00e1m\u00e1ban szerzett tapasztalatok alapj\u00e1n felk\u00e9sz\u00fclt a m\u00e1sodik hull\u00e1mra, \u00e9s most - b\u00e1r a megbeteged\u00e9sek sz\u00e1ma a t\u00f6bbsz\u00f6r\u00f6se a tavaszi adatoknak -, kevesebben halnak bele a koronav\u00edrusba.\nHozz\u00e1tette, mindenki, akinek arra sz\u00fcks\u00e9ge van, megkapja a megfelel\u0151 ell\u00e1t\u00e1st a m\u00e1sodik hull\u00e1m\u00e1ban, \u00e9s ha kell - az ig\u00e9nyeknek megfelel\u0151en - b\u0151v\u00edtik az eg\u00e9szs\u00e9g\u00fcgyi kapacit\u00e1sokat.\nArra a felvet\u00e9sre, hogy az emberek m\u00e1r belef\u00e1sultak a j\u00e1rv\u00e1nyban, azt mondta, m\u00e1ra mindenki k\u00f6rnyezet\u00e9ben lehet olyan, aki fert\u0151z\u00f6tt, ez\u00e9rt be kell tartani a t\u00e1vols\u00e1gtart\u00e1si, a maszkvisel\u00e9si \u00e9s a higi\u00e9niai szab\u00e1lyokat.\nMTI 2020. okt\u00f3ber 19.\n\n"}]