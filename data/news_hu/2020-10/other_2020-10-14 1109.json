[{"date": "2020-10-14 11:09", "url": "https://koronavirus.gov.hu/cikkek/debrecenben-es-nyiregyhazan-novekszik-koronavirus-orokitoanyaganak-mennyisege-szennyvizben", "h1": "Debrecenben \u00e9s Ny\u00edregyh\u00e1z\u00e1n n\u00f6vekszik a koronav\u00edrus \u00f6r\u00f6k\u00edt\u0151anyag\u00e1nak mennyis\u00e9ge a szennyv\u00edzben", "body": "\nB\u00e9k\u00e9scsab\u00e1n, Sz\u00e9kesfeh\u00e9rv\u00e1ron, Kecskem\u00e9ten, Szolnokon, Budapesten \u00e9s az agglomer\u00e1ci\u00f3ban cs\u00f6kken\u0151, m\u00edg Debrecenben \u00e9s Ny\u00edregyh\u00e1z\u00e1n n\u00f6vekv\u0151 tendenci\u00e1t mutattak ki az \u00faj koronav\u00edrus \u00f6r\u00f6k\u00edt\u0151anyag\u00e1nak mennyis\u00e9g\u00e9ben a 41. h\u00e9ten v\u00e9gzett szennyv\u00edzvizsg\u00e1latok.\n\nA szennyv\u00edzben kimutathat\u00f3 koncentr\u00e1ci\u00f3n\u00f6veked\u00e9s 4-10 nappal el\u0151zi meg a t\u00fcnetes megbeteged\u00e9sek sz\u00e1m\u00e1nak n\u00f6veked\u00e9s\u00e9t,\nA Nemzeti N\u00e9peg\u00e9szs\u00e9g\u00fcgyi K\u00f6zpont (NNK) \u00e1ltal v\u00e9gzett szennyv\u00edzvizsg\u00e1latok eredm\u00e9nyei alapj\u00e1n a j\u00e1rv\u00e1ny nem \u00e9rt v\u00e9get, ez\u00e9rt\u00a0a legfontosabb, hogy csak a magukat eg\u00e9szs\u00e9gesnek tart\u00f3, t\u00fcneteket nem mutat\u00f3 egy\u00e9nek \u00e1lljanak munk\u00e1ba, menjenek k\u00f6z\u00f6ss\u00e9gbe, k\u00fcl\u00f6n\u00f6sen tekintettel az eg\u00e9szs\u00e9g\u00fcgyi, szoci\u00e1lis \u00e9s oktat\u00e1si int\u00e9zm\u00e9nyek dolgoz\u00f3ira. Ker\u00fclj\u00fck a zs\u00fafolt helyeket, helyzeteket! K\u00fcl\u00f6n\u00f6s tekintettel a z\u00e1rt t\u00e9rben szervezett rendezv\u00e9nyekre!\nTov\u00e1bbra is sz\u00fcks\u00e9ges a higi\u00e9n\u00e9s szab\u00e1lyok betart\u00e1sa, az arc \u00e9rint\u00e9s\u00e9nek elker\u00fcl\u00e9se, az alapos szappanos k\u00e9zmos\u00e1s vagy alkoholos k\u00e9zfert\u0151tlen\u00edt\u00e9s, a k\u00f6h\u00f6g\u00e9si etikett betart\u00e1sa, a fel\u00fcletek rendszeres alapos fert\u0151tlen\u00edt\u00e9se valamint gyakori szell\u0151ztet\u00e9s.\n\nhttps://www.nnk.gov.hu/index.php/component/content/article/11-foosztalyok/858-41-het-debrecenben-es-nyiregyhazan-novekszik-a-koronavirus-orokitoanyaganak-mennyisege-a-szennyvizben?Itemid=135\nNNK\n\u00a0\n\n"}]