[{"date": "2020-10-21 11:31", "url": "https://koronavirus.gov.hu/cikkek/novak-az-egygyermekeseknek-erdemes-csokkal-ingatlant-vasarolniuk", "h1": "Nov\u00e1k: az egygyermekeseknek is \u00e9rdemes csokkal ingatlant v\u00e1s\u00e1rolniuk", "body": "\nAz egygyermekeseknek is \u00e9rdemes csal\u00e1di otthonteremt\u00e9si kedvezm\u00e9nnyel (csok) v\u00e1s\u00e1rolniuk ingatlant, mivel - b\u00e1r a nagycsal\u00e1dosok\u00e9hoz k\u00e9pest a t\u00e1mogat\u00e1s \u00f6sszege alacsonyabb - janu\u00e1rt\u00f3l nem kell illet\u00e9ket fizeni\u00fck, \u00e9s visszaig\u00e9nyelhetik az 5 sz\u00e1zal\u00e9kos \u00e1f\u00e1t is - k\u00f6z\u00f6lte a csal\u00e1dok\u00e9rt felel\u0151s t\u00e1rca n\u00e9lk\u00fcli miniszter szerd\u00e1n a Kossuth r\u00e1di\u00f3 J\u00f3 reggelt, Magyarorsz\u00e1g! c\u00edm\u0171 m\u0171sor\u00e1ban.\n\n\nNov\u00e1k Katalin azt mondta, hogy ez a k\u00e9t lehet\u0151s\u00e9g milli\u00f3s nagys\u00e1grend\u0171 seg\u00edts\u00e9get ny\u00fajt.\n\u00a0\u00a0\u00a0\u00a0Az otthonteremt\u00e9si program \u00faj elemei janu\u00e1r 1-j\u00e9n l\u00e9pnek \u00e9letbe, \u00e9s a k\u00f6vetkez\u0151 k\u00e9t \u00e9vben biztosan ig\u00e9nybe vehet\u0151k - tudatta.\n\u00a0\u00a0\u00a0\u00a0A miniszter besz\u00e9lt arr\u00f3l is, hogy a koronav\u00edrus-j\u00e1rv\u00e1ny miatt nem cs\u00f6kkent az \u00e9rdekl\u0151d\u00e9s a csal\u00e1dt\u00e1mogat\u00e1sok ir\u00e1nt, \u00e9s a j\u00f6v\u0151 \u00e9vi k\u00f6lts\u00e9gvet\u00e9sb\u0151l t\u00f6bb mint 2000 milli\u00e1rd forint jut erre a c\u00e9lra.\nMTI 2020. okt\u00f3ber 21., szerda 11:19\n\n"}]