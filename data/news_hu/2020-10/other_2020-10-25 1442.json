[{"date": "2020-10-25 14:42", "url": "https://koronavirus.gov.hu/cikkek/galgoczi-leguti-tuneteket-tapasztalok-ne-menjenek-kozossegbe", "h1": "Galg\u00f3czi: a l\u00e9g\u00fati t\u00fcneteket tapasztal\u00f3k ne menjenek k\u00f6z\u00f6ss\u00e9gbe!", "body": "\nA Nemzeti N\u00e9peg\u00e9szs\u00e9g\u00fcgyi K\u00f6zpont oszt\u00e1lyvezet\u0151je a koronav\u00edrus-j\u00e1rv\u00e1ny megf\u00e9kez\u00e9se \u00e9rdek\u00e9ben arra k\u00e9rte az embereket, hogy l\u00e9g\u00fati t\u00fcnetekkel ne menjenek k\u00f6z\u00f6ss\u00e9gbe, \u00e9s sz\u00fcks\u00e9g szerint konzult\u00e1ljanak h\u00e1ziorvosukkal.\n\n\nGalg\u00f3czi \u00c1gnes vas\u00e1rnap az M1 aktu\u00e1lis csatorn\u00e1nak nyilatkozva elmondta, a j\u00e1rv\u00e1ny tov\u00e1bbra is felsz\u00e1ll\u00f3 \u00e1gban van, az esetek sz\u00e1m\u00e1nak tov\u00e1bbi emelked\u00e9se v\u00e1rhat\u00f3.\n\u00a0\u00a0\u00a0\u00a0Kiemelte, az eg\u00e9szs\u00e9g\u00fcgyi ell\u00e1t\u00f3rendszer fel van k\u00e9sz\u00edtve a betegek fogad\u00e1s\u00e1ra.\n\u00a0\u00a0\u00a0\u00a0A Nemzeti N\u00e9peg\u00e9szs\u00e9g\u00fcgyi K\u00f6zpont oszt\u00e1lyvezet\u0151je eml\u00e9keztetett, az \u0151szi, t\u00e9li \u00e9s tavaszi id\u0151szak nagyon kedvez\u0151 a l\u00e9g\u00fati fert\u0151z\u00e9seknek, ez\u00e9rt fontos a friss z\u00f6lds\u00e9gek, gy\u00fcm\u00f6lcs\u00f6k, valamint a D \u00e9s C-vitaminok fogyaszt\u00e1sa.\n\u00a0\u00a0\u00a0\u00a0Szint\u00e9n fontosnak nevezte a fert\u0151z\u00e9s megel\u0151z\u00e9s\u00e9re vonatkoz\u00f3 szab\u00e1lyok betart\u00e1s\u00e1t, \u00edgy p\u00e9ld\u00e1ul a maszkvisel\u00e9st, a t\u00e1vols\u00e1gtart\u00e1st \u00e9s a fert\u0151tlen\u00edt\u00e9st.\n\u00a0\u00a0\u00a0\u00a0Galg\u00f3czi \u00c1gnes mindenkit\u0151l azt k\u00e9rte, ker\u00fclj\u00e9k a t\u00f6megrendezv\u00e9nyeket \u00e9s azokat a helyeket, ahol a szoci\u00e1lis t\u00e1vols\u00e1gtart\u00e1s nem megoldhat\u00f3.\n\nMTI 2020. okt\u00f3ber 25.\n\n"}]