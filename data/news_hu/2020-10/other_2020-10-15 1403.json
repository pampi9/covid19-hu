[{"date": "2020-10-15 14:03", "url": "https://koronavirus.gov.hu/cikkek/orban-legfontosabb-tema-koronavirus-jarvany-elleni-vedekezes", "h1": "Orb\u00e1n: a legfontosabb t\u00e9ma a koronav\u00edrus-j\u00e1rv\u00e1ny elleni v\u00e9dekez\u00e9s", "body": "\nA koronav\u00edrus-j\u00e1rv\u00e1nyt, az ellene val\u00f3 v\u00e9dekez\u00e9st \u00e9s az ezzel kapcsolatos eur\u00f3pai koordin\u00e1ci\u00f3t nevezte a cs\u00fct\u00f6rt\u00f6k d\u00e9lut\u00e1n kezd\u0151d\u0151 eur\u00f3pai uni\u00f3s cs\u00facstal\u00e1lkoz\u00f3 legfontosabb t\u00e9m\u00e1j\u00e1nak Orb\u00e1n Viktor minisztereln\u00f6k Br\u00fcsszelbe \u00e9rkez\u00e9sekor.\n\n\nA korm\u00e1nyf\u0151 a Facebook-oldal\u00e1n el\u00e9rhet\u0151 vide\u00f3ban kifejtette: az EU-s \u00e1llam-, illetve korm\u00e1nyf\u0151k p\u00e9ntek estig tart\u00f3 tal\u00e1lkoz\u00f3j\u00e1n megbesz\u00e9lik, hogyan tudn\u00e1k egym\u00e1st seg\u00edteni \u00e9s a v\u00e9dekez\u00e9sben l\u00e9trehozni egy eur\u00f3pai szint\u0171 koordin\u00e1ci\u00f3t.\n\u00a0\u00a0\u00a0\u00a0Orb\u00e1n Viktor rem\u00e9nyei szerint kapnak j\u00f3 h\u00edreket arr\u00f3l is, mikor lesz vakcina, ahhoz milyen sorrendben \u00e9s hogyan lehet majd hozz\u00e1f\u00e9rni, ide\u00e9rtve a magyarok lehet\u0151s\u00e9geit is.\n\n\nMTI 2020. okt\u00f3ber 15.\n\n"}]