[{"date": "2021-05-05 14:27", "url": "https://koronavirus.gov.hu/cikkek/budapest-fovaros-kormanyhivatala-jogellenes-dijelemesek-miatt-eljaras-indul-tobb-onkormanyzat", "h1": "Budapest F\u0151v\u00e1ros Korm\u00e1nyhivatala: jogellenes d\u00edjelemesek miatt elj\u00e1r\u00e1s indul t\u00f6bb \u00f6nkorm\u00e1nyzat ellen", "body": "\nJogellenes, lakoss\u00e1got \u00e9rint\u0151 d\u00edjemel\u00e9sek miatt kilenc budapesti \u00f6nkorm\u00e1nyzattal szemben ind\u00edtott elj\u00e1r\u00e1st a F\u0151v\u00e1rosi Korm\u00e1nyhivatal\n\n\nFigyelmen k\u00edv\u00fcl hagyta nyolc budapesti ker\u00fcleti \u00f6nkorm\u00e1nyzat \u00e9s a F\u0151v\u00e1rosi \u00d6nkorm\u00e1nyzat a korm\u00e1ny azon rendelkez\u00e9s\u00e9t, miszerint 2021 v\u00e9g\u00e9ig nem n\u00f6velhetik a lakoss\u00e1g terheit. A korm\u00e1ny d\u00f6nt\u00e9s\u00e9nek betart\u00e1sa \u00e9rdek\u00e9ben Budapest F\u0151v\u00e1ros Korm\u00e1nyhivatala az \u00f6sszes f\u0151v\u00e1rosi ker\u00fclet d\u00f6nt\u00e9seit megvizsg\u00e1lta \u00e9s meg\u00e1llap\u00edtotta, hogy 8 baloldali vezet\u00e9s\u0171 ker\u00fcleti \u00f6nkorm\u00e1nyzat (I., IV., VII., VIII., IX., XI., XIV., XVIII. ker\u00fcletek) \u00e9s a F\u0151v\u00e1rosi \u00d6nkorm\u00e1nyzat is megs\u00e9rtette a jogszab\u00e1lyt, amikor lakoss\u00e1gi d\u00edjemel\u00e9sekr\u0151l, illetve k\u00f6telezetti k\u00f6r kiterjeszt\u00e9s\u00e9r\u0151l d\u00f6nt\u00f6ttek. A korm\u00e1nyhivatal ez\u00e9rt \u00f6sszesen 13 t\u00f6rv\u00e9nyess\u00e9gi elj\u00e1r\u00e1st ind\u00edtott. A jogszab\u00e1lyellenes d\u00f6nt\u00e9sek parkol\u00e1si d\u00edjakat, lakb\u00e9reket, kommun\u00e1lis ad\u00f3t, anyak\u00f6nyvi, gyermek\u00e9tkeztet\u00e9si \u00e9s k\u00f6zter\u00fclet-haszn\u00e1lati d\u00edjat is \u00e9rintenek.\n\nKiad\u00f3: Budapest F\u0151v\u00e1ros Korm\u00e1nyhivatala\n\u00a0\n\n"}]