[{"date": "2021-05-02 12:48", "url": "https://koronavirus.gov.hu/cikkek/galgoczi-agnes-harmadik-hullam-leszalloagaban-fontos-az-oltasok-folytatasa", "h1": "Galg\u00f3czi \u00c1gnes: a harmadik hull\u00e1m lesz\u00e1ll\u00f3\u00e1g\u00e1ban is fontos az olt\u00e1sok folytat\u00e1sa", "body": "\nA koronav\u00edrus-j\u00e1rv\u00e1ny harmadik hull\u00e1ma lesz\u00e1ll\u00f3\u00e1gba ker\u00fclt, ugyanakkor tov\u00e1bbra is fontos az olt\u00e1si program folytat\u00e1sa, mivel az\u00e1ltal elker\u00fclhet\u0151k az \u00fajabb s\u00falyos j\u00e1rv\u00e1nyhull\u00e1mok - mondta a Nemzeti N\u00e9peg\u00e9szs\u00e9g\u00fcgyi K\u00f6zpont j\u00e1rv\u00e1ny\u00fcgyi oszt\u00e1lyvezet\u0151je vas\u00e1rnap a k\u00f6zm\u00e9di\u00e1nak.\n\n\nGalg\u00f3czi \u00c1gnes hangs\u00falyozta, min\u00e9l nagyobb a lakoss\u00e1g \u00e1toltotts\u00e1ga ann\u00e1l kisebb az es\u00e9lye egy \u00fajabb s\u00falyos j\u00e1rv\u00e1nyhull\u00e1m kialakul\u00e1s\u00e1nak.\n\u00a0\u00a0\u00a0\u00a0Kiemelte, minden olt\u00f3anyag hat\u00e9kony, valamint biztons\u00e1gos \u00e9s megv\u00e9d a k\u00f3rh\u00e1zba ker\u00fcl\u00e9st\u0151l.\n\u00a0\u00a0\u00a0\u00a0Az oszt\u00e1lyvezet\u0151 elmondta, a korl\u00e1toz\u00f3 int\u00e9zked\u00e9seknek, valamint a v\u00e9d\u0151olt\u00e1si programnak k\u00f6sz\u00f6nhet\u0151en javulnak a j\u00e1rv\u00e1ny\u00fcgyi adatok: folyamatosan cs\u00f6kken az akt\u00edv fert\u0151z\u00f6ttek, a k\u00f3rh\u00e1zban kezeltek \u00e9s a l\u00e9legeztet\u0151g\u00e9pen l\u00e9v\u0151k sz\u00e1ma.\n\u00a0\u00a0\u00a0\u00a0Magyarorsz\u00e1g p\u00e9nteken el\u00e9rte a n\u00e9gymilli\u00f3 beoltottat, azonban tov\u00e1bbra is fontos betartani a maszkvisel\u00e9sre, a higi\u00e9n\u00e9re \u00e9s a t\u00e1vols\u00e1gtart\u00e1sra vonatkoz\u00f3 szab\u00e1lyokat.\n\u00a0\u00a0\u00a0\u00a0Megjegyezte, az id\u0151sotthonok \u00e1toltotts\u00e1ga mostanra el\u00e9rte a 80 sz\u00e1zal\u00e9kot, ami lehet\u0151v\u00e9 tette, hogy az int\u00e9zm\u00e9nyekben felf\u00fcggessz\u00e9k a l\u00e1togat\u00e1si tilalmat.\n\u00a0\u00a0\u00a0\u00a0Galg\u00f3czi \u00c1gnes azt k\u00e9rte, az is regisztr\u00e1ljon az olt\u00e1sra, aki eddig ezt m\u00e9g nem tette meg, hiszen csak ezt k\u00f6vet\u0151en lehet id\u0151pontot foglalni a vakcin\u00e1kra, illetve a h\u00e1ziorvosok is kiz\u00e1r\u00f3lag ezut\u00e1n adhatnak olt\u00e1st.\n\nMTI 2021. m\u00e1jus 2.\n\n"}]