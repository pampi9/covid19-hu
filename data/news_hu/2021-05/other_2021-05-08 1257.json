[{"date": "2021-05-08 12:57", "url": "https://koronavirus.gov.hu/cikkek/mobil-oltobuszokon-oltottak-szombaton-retsagon", "h1": "Mobil olt\u00f3buszokon oltottak szombaton R\u00e9ts\u00e1gon", "body": "\nK\u00e9t olt\u00f3buszt kereshetett fel szombaton a N\u00f3gr\u00e1d megyei R\u00e9ts\u00e1g v\u00e1ros \u00e9s a k\u00f6rnyez\u0151 falvak 163 lakosa, akik az egyadagos Johnson-vakcin\u00e1ra regisztr\u00e1ltak.\n\n\n\u00a0\u00a0\u00a0\u00a0Szab\u00f3 S\u00e1ndor N\u00f3gr\u00e1d megyei korm\u00e1nymegb\u00edzott az MTI-nek a helysz\u00ednen elmondta: a Magyar Honv\u00e9ds\u00e9g mobil olt\u00f3buszai ny\u00fajtanak seg\u00edts\u00e9get. Kit\u00e9rt arra is, hogy az eur\u00f3pai orsz\u00e1gok k\u00f6z\u00f6tt Magyarorsz\u00e1gon a legnagyobb a k\u00edn\u00e1lat az olt\u00f3anyagfajt\u00e1kb\u00f3l.\n\u00a0\u00a0\u00a0\u00a0Demokratikus az olt\u00e1si rendszer, ami a szervez\u0151kt\u0151l nagyobb figyelmet ig\u00e9nyel, hiszen folyamatosan nyomon kell k\u00f6vetni, elmennek-e, akik regisztr\u00e1ltak, kik v\u00e1rnak m\u00e1s olt\u00f3anyagokra, de a szakemberek \u00e1llj\u00e1k a sarat - fogalmazott.\n\u00a0\u00a0\u00a0\u00a0A korm\u00e1nymegb\u00edzott t\u00e1j\u00e9koztat\u00e1sa szerint N\u00f3gr\u00e1d megy\u00e9ben az orsz\u00e1gos \u00e1tlag k\u00f6r\u00fcli a beoltottak ar\u00e1nya, ami j\u00f3 eredm\u00e9ny annak t\u00fckr\u00e9ben, hogy sok az apr\u00f3falvas telep\u00fcl\u00e9s, kev\u00e9s lakossal. Ez nehez\u00edti a szervez\u00e9st, az olt\u00f3pontokra eljut\u00e1st, de az \u00f6nkorm\u00e1nyzatok sokat seg\u00edtenek - mondta\n\nMTI\n\u00a0\n\n"}]