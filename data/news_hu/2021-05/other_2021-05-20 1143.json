[{"date": "2021-05-20 11:43", "url": "https://koronavirus.gov.hu/cikkek/az-eu-csucs-temairol-folytatott-elozetes-egyeztetest-orban-viktor-az-europai-tanacs-elnokevel", "h1": "Az EU-cs\u00facs t\u00e9m\u00e1ir\u00f3l folytatott el\u0151zetes egyeztet\u00e9st Orb\u00e1n Viktor az Eur\u00f3pai Tan\u00e1cs eln\u00f6k\u00e9vel \u00e9s uni\u00f3s minisztereln\u00f6k koll\u00e9g\u00e1ival", "body": "\nOrb\u00e1n Viktor minisztereln\u00f6k cs\u00fct\u00f6rt\u00f6k d\u00e9lel\u0151tt Charles Michellel, az Eur\u00f3pai Tan\u00e1cs (EiT) eln\u00f6k\u00e9vel, valamint a holland \u00e9s a lett korm\u00e1nyf\u0151vel t\u00e1rgyalt a j\u00f6v\u0151 heti br\u00fcsszeli EU-cs\u00facs el\u0151k\u00e9sz\u00edt\u00e9se keret\u00e9ben - t\u00e1j\u00e9koztatta az MTI-t Havasi Bertalan, a minisztereln\u00f6k sajt\u00f3f\u0151n\u00f6ke.\n\n\nA videokonferenci\u00e1n \u00e1ttekintett\u00e9k a m\u00e1jus 24-25-i uni\u00f3s cs\u00facstal\u00e1lkoz\u00f3 t\u00e9m\u00e1it; a kl\u00edmapolitika ter\u00fclet\u00e9n a nemzeti kibocs\u00e1t\u00e1s-cs\u00f6kkent\u00e9si c\u00e9lokkal kapcsolatos nyitott k\u00e9rd\u00e9seket, a koronav\u00edrus-j\u00e1rv\u00e1ny ter\u00e9n pedig a vakcinaell\u00e1t\u00e1s, az olt\u00e1si programok \u00e9s a v\u00e9detts\u00e9gi igazol\u00e1sok \u00fcgy\u00e9t.\n\u00a0\u00a0\u00a0\u00a0Havasi Bertalan t\u00e1j\u00e9koztat\u00e1sa szerint besz\u00e9ltek az EU-cs\u00facs napirendj\u00e9n szerepl\u0151 k\u00fclpolitikai k\u00e9rd\u00e9sekr\u0151l is: az EU-Oroszorsz\u00e1g kapcsolatrendszer strat\u00e9giai megk\u00f6zel\u00edt\u00e9s\u00e9r\u0151l \u00e9s a Brexit-meg\u00e1llapod\u00e1sok v\u00e9grehajt\u00e1s\u00e1nak \u00e1ll\u00e1s\u00e1r\u00f3l.\nMTI 2021. m\u00e1jus 20.\n\u00a0\n\n"}]