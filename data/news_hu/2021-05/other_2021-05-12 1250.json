[{"date": "2021-05-12 12:50", "url": "https://koronavirus.gov.hu/cikkek/menczer-mar-hat-orszag-fogadja-el-magyar-vedettsegi-igazolvanyt", "h1": "Menczer: m\u00e1r hat orsz\u00e1g fogadja el a magyar v\u00e9detts\u00e9gi igazolv\u00e1nyt", "body": "\nM\u00e1r hat orsz\u00e1g fogadja el a magyar v\u00e9detts\u00e9gi igazolv\u00e1nyt: Szlov\u00e9nia, Horv\u00e1torsz\u00e1g, Szerbia, Montenegr\u00f3, T\u00f6r\u00f6korsz\u00e1g \u00e9s Bahrein - k\u00f6z\u00f6lte a K\u00fclgazdas\u00e1gi \u00e9s K\u00fcl\u00fcgyminiszt\u00e9rium t\u00e1j\u00e9koztat\u00e1s\u00e9rt \u00e9s Magyarorsz\u00e1g nemzetk\u00f6zi megjelen\u00edt\u00e9s\u00e9\u00e9rt felel\u0151s \u00e1llamtitk\u00e1ra szerd\u00e1n a Facebook-oldal\u00e1ra felt\u00f6lt\u00f6tt vide\u00f3ban.\n\n\nMenczer Tam\u00e1s azt mondta, nem volt igaz, s most sem az, amivel az \"olt\u00e1sellenes baloldal\" v\u00e1dolja a korm\u00e1nyt, miszerint a keleti vakcin\u00e1kkal nem lehet utazni.\n\u00a0\u00a0\u00a0\u00a0Jelezte Horv\u00e1torsz\u00e1g kapcs\u00e1n, hogy a helyi hat\u00f3s\u00e1gok a \"plasztikk\u00e1rtya\" mellett elk\u00e9rik a \"feh\u00e9r olt\u00e1si pap\u00edrt\" is, amelyen szerepel a k\u00e9t olt\u00e1s d\u00e1tuma. A Horv\u00e1torsz\u00e1gba val\u00f3 beutaz\u00e1s a m\u00e1sodik olt\u00e1s ut\u00e1ni 14. napt\u00f3l lehets\u00e9ges - h\u00edvta fel a figyelmet.\n\u00a0\u00a0\u00a0\u00a0A v\u00e9detts\u00e9gi igazolv\u00e1nnyal nem rendelkez\u0151 kiskor\u00faak T\u00f6r\u00f6korsz\u00e1gba minden korl\u00e1toz\u00e1s n\u00e9lk\u00fcl utazhatnak, \u00e9s \"az \u00f6sszes t\u00f6bb orsz\u00e1g eset\u00e9ben is dolgozunk azon, hogy a meg\u00e1llapod\u00e1st teljes m\u00e9rt\u00e9kben kiterjessz\u00fck r\u00e1juk is\" - fogalmazott Menczer Tam\u00e1s.\n\u00a0\u00a0\u00a0\u00a0\"Magyarorsz\u00e1gon m\u00e1r az\u00e9rt besz\u00e9lhet\u00fcnk az utaz\u00e1sokr\u00f3l, mert a magyar olt\u00e1si program sokkal el\u0151r\u00e9bb tart, mint m\u00e1s eur\u00f3pai orsz\u00e1gok olt\u00e1si programja. M\u00e1sok hozz\u00e1nk k\u00e9pest le vannak maradva, igaz\u00e1b\u00f3l r\u00e1juk kell v\u00e1rnunk\" - hangs\u00falyozta az \u00e1llamtitk\u00e1r.\n\nMTI 2021. m\u00e1jus 12.\n\n"}]