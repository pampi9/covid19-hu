[{"date": "2021-05-05 09:50", "url": "https://koronavirus.gov.hu/cikkek/domotor-16-18-evesek-megkaphatjak-vakcinat-ehhez-regisztralniuk-kell", "h1": "D\u00f6m\u00f6t\u00f6r: a 16-18 \u00e9vesek is megkaphatj\u00e1k a vakcin\u00e1t, ehhez regisztr\u00e1lniuk kell", "body": "\n\u00dctemesen halad az olt\u00e1si program, ez\u00e9rt \u00fajabb szakaszba l\u00e9phet\u00fcnk: a 16-18 \u00e9v k\u00f6z\u00f6ttiek is megkaphatj\u00e1k a vakcin\u00e1t - mondta a Minisztereln\u00f6ki Kabinetiroda parlamenti \u00e1llamtitk\u00e1ra a korm\u00e1ny Facebook-oldal\u00e1n szerd\u00e1n k\u00f6zz\u00e9tett vide\u00f3j\u00e1ban.\n\n\nD\u00f6m\u00f6t\u00f6r\u00a0Csaba hozz\u00e1tette: a 16-18 \u00e9vesek olt\u00e1s\u00e1ra az \u00e9retts\u00e9gik ut\u00e1n, teh\u00e1t m\u00e1jus 10-e ut\u00e1n ker\u00fclhet sor.\n\u00a0\u00a0\u00a0\u00a0Ebben az esetben is regisztr\u00e1ci\u00f3ra van sz\u00fcks\u00e9g, ez\u00e9rt arra k\u00e9rj\u00fck a 16-18 \u00e9v k\u00f6z\u00f6ttieket \u00e9s sz\u00fcleiket, hogy ha m\u00e9g nem tett\u00e9k meg, akkor regisztr\u00e1ljanak - mondta.\u00a0Regisztr\u00e1ci\u00f3:\u00a0www.vakcinainfo.gov.hu\u00a0\nFelh\u00edvta a figyelmet arra is, hogy ezzel a regisztr\u00e1ci\u00f3val lehet majd online jelentkezni a j\u00f6v\u0151 heti olt\u00e1sokra. Megjegyezte: a 16 \u00e9s 17 \u00e9vesek eset\u00e9ben az olt\u00e1sokn\u00e1l sz\u00fcl\u0151i hozz\u00e1j\u00e1rul\u00f3 nyilatkozatra is sz\u00fcks\u00e9g lesz.\u00a0\nR\u00e9szletek:\u00a0https://koronavirus.gov.hu/cikkek/16-18-eves-fiatalok-pentekig-regisztraljatok\n\u00a0\u00a0\u00a0\u00a0Az\u00e9rt tudunk \u00fajabb szakaszba l\u00e9pni, mert Magyarorsz\u00e1gon elegend\u0151 sz\u00e1m\u00fa vakcina \u00e1ll rendelkez\u00e9sre. Ha tov\u00e1bb haladunk az olt\u00e1si programban, akkor m\u00e9g ink\u00e1bb \u00fajraindulhat az \u00e9let \u00e9s a nyarunk is szabadabb lehet - mondta az \u00e1llamtitk\u00e1r.\nD\u00f6m\u00f6t\u00f6r\u00a0Csaba k\u00f6sz\u00f6netet mondott mindenkinek a szab\u00e1lyok betart\u00e1s\u00e1\u00e9rt \u00e9s az olt\u00e1si programban val\u00f3 r\u00e9szv\u00e9tel\u00e9rt.\n\nMTI 2021. m\u00e1jus 5.\n\n"}]