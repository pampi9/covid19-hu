[{"date": "2021-05-26 08:37", "url": "https://koronavirus.gov.hu/cikkek/5-millio-40-ezer-beoltott-213-az-uj-fertozott-elhunyt-41-beteg", "h1": "5 milli\u00f3 40 ezer a beoltott, 213 az \u00faj fert\u0151z\u00f6tt, elhunyt 41 beteg", "body": "\nFolyamatosan zajlik az olt\u00e1s, a beoltottak sz\u00e1ma\u00a05 040 222 f\u0151, k\u00f6z\u00fcl\u00fck\u00a03 196 604 f\u0151 m\u00e1r a m\u00e1sodik olt\u00e1s\u00e1t is megkapta.\u00a0213\u00a0az \u00faj fert\u0151z\u00f6ttek sz\u00e1ma, ezzel a j\u00e1rv\u00e1ny kezdete \u00f3ta \u00f6sszesen\u00a0802\u00a0723 f\u0151re n\u0151tt a beazonos\u00edtott fert\u0151z\u00f6ttek sz\u00e1ma. Elhunyt\u00a041\u00a0t\u00f6bbs\u00e9g\u00e9ben id\u0151s, kr\u00f3nikus beteg, \u00edgy az elhunytak sz\u00e1ma\u00a029\u00a0622\u00a0f\u0151re emelkedett. A gy\u00f3gyultak sz\u00e1ma folyamatosan n\u0151, jelenleg\u00a0675 082\u00a0f\u0151, az akt\u00edv fert\u0151z\u00f6ttek sz\u00e1ma pedig\u00a098 019\u00a0f\u0151re cs\u00f6kkent. 1373 koronav\u00edrusos beteget \u00e1polnak k\u00f3rh\u00e1zban, k\u00f6z\u00fcl\u00fck 148-an vannak l\u00e9legeztet\u0151g\u00e9pen.\u00a0Az olt\u00e1soknak \u00e9s a v\u00e9delmi int\u00e9zked\u00e9seknek k\u00f6sz\u00f6nhet\u0151en let\u00f6rt\u00fck a j\u00e1rv\u00e1ny harmadik hull\u00e1m\u00e1t. A magyar lakoss\u00e1g 52%-a m\u00e1r megkapta az olt\u00e1st, szemben az uni\u00f3s 35%-os \u00e1tlaggal. A regisztr\u00e1ltak sz\u00e1ma 5 milli\u00f3 180 ezer f\u0151 \u00e9s 90%-uk m\u00e1r meg is kapta az olt\u00e1st. Tov\u00e1bbra is folyamatosan lehet regisztr\u00e1lni a v\u00e9d\u0151olt\u00e1sra a\u00a0www.vakcinainfo.gov.hu\u00a0honlapon, az \u00e9rv\u00e9nyes regisztr\u00e1ci\u00f3val rendelkez\u0151k pedig interneten is foglalhatnak id\u0151pontot az olt\u00e1sra a\u00a0www.eeszt.gov.hu\u00a0honlapon.\n\n\u00a0\n\nJelenleg Pfizer, Sinopharm \u00e9s korl\u00e1tozott mennyis\u00e9gben m\u00e9g Szputnyik \u00e9s AstraZeneca olt\u00e1s foglalhat\u00f3.\u00a0A kedden \u00e9rkezett 334 ezer adagos Pfizer sz\u00e1ll\u00edtm\u00e1ny egy r\u00e9sz\u00e9t m\u00e1sodik k\u00f6r\u00f6s olt\u00e1sokra lehet felhaszn\u00e1lni, 175 ezer adagot pedig els\u0151 k\u00f6r\u00f6s olt\u00e1sra. Ezt r\u00e9szben a k\u00f3rh\u00e1zi olt\u00f3pontok hirdetik meg az online id\u0151pontfoglal\u00f3ban, r\u00e9szben a h\u00e1ziorvosok olthatj\u00e1k el.\nAz olt\u00e1st igazol\u00f3 alkalmaz\u00e1s mobiltelefonra ingyenes let\u00f6lthet\u0151, ezzel k\u00e9pes a v\u00e9detts\u00e9gi igazolv\u00e1ny kiv\u00e1lt\u00e1s\u00e1ra. B\u0151vebben:\u00a0\u00a0https://koronavirus.gov.hu/cikkek/ingyenesen-letoltheto-koronavirus-elleni-vedooltast-igazolo-mobilalkalmazas-szolgaltatoknak\nAz 5 milli\u00f3 beoltott el\u00e9r\u00e9s\u00e9t k\u00f6vet\u0151en \u00e9letbe l\u00e9pett az \u00fajraind\u00edt\u00e1s \u00fajabb fokozata, sok korl\u00e1toz\u00e1s megsz\u0171nt, ugyanakkor alapvet\u0151 v\u00e9delmi int\u00e9zked\u00e9sek m\u00e9g \u00e9letben vannak, hiszen a v\u00edrus m\u00e9g itt van.\nMinden olyan helyen tov\u00e1bbra is\u00a0k\u00f6telez\u0151 a maszk haszn\u00e1lata, ahol v\u00e9dettek \u00e9s nem v\u00e9dettek z\u00e1rt t\u00e9rben tal\u00e1lkozhatnak, \u00edgy a\u00a0t\u00f6megk\u00f6zleked\u00e9s sor\u00e1n \u00e9s az \u00fczletekben t\u00f6rt\u00e9n\u0151 v\u00e1s\u00e1rl\u00e1skor is\u00a0k\u00f6telez\u0151 a maszk haszn\u00e1lata.\nA kultur\u00e1lis esem\u00e9nyeket \u2013 a zen\u00e9s t\u00e1ncos, rendezv\u00e9ny kiv\u00e9tel\u00e9vel -, a sportrendezv\u00e9nyeket, valamint a z\u00e1rt t\u00e9rben tartott rendezv\u00e9nyeket, illetve a szabadban tartott nagyobb (500 f\u0151t meghalad\u00f3 r\u00e9sztvev\u0151 \u00e1ltal l\u00e1togatott) rendezv\u00e9nyeket\u00a0a koronav\u00edrus ellen v\u00e9dettek\u00a0\u00e9s a\u00a0fel\u00fcgyelet\u00fck alatt l\u00e9v\u0151 kiskor\u00faak\u00a0l\u00e1togathatj\u00e1k. A szabadban tartott kisebb (500 r\u00e9sztvev\u0151n\u00e9l kevesebb f\u0151) rendezv\u00e9ny\u00a0b\u00e1rki \u00e1ltal l\u00e1togathat\u00f3.\u00a0Mindezek al\u00f3l\u00a0kiv\u00e9telt k\u00e9peznek a zen\u00e9s, t\u00e1ncos rendezv\u00e9nyek, amelyek \u00e9letkort\u00f3l \u00e9s helysz\u00ednt\u0151l f\u00fcggetlen\u00fcl kiz\u00e1r\u00f3lag a koronav\u00edrus ellen v\u00e9dettek \u00e1ltal l\u00e1togathat\u00f3ak.\u00a0B\u0151vebben:\u00a0https://koronavirus.gov.hu/cikkek/uj-szabalyok-jonnek-5-millio-beoltott-utan\n\n"}]