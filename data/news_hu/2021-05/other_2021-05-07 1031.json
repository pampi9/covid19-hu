[{"date": "2021-05-07 10:31", "url": "https://koronavirus.gov.hu/cikkek/kasler-jovo-csutortokon-ujraindulnak-az-elektiv-beavatkozasok", "h1": "K\u00e1sler: j\u00f6v\u0151 cs\u00fct\u00f6rt\u00f6k\u00f6n \u00fajraindulnak az elekt\u00edv beavatkoz\u00e1sok", "body": "\nM\u00e1jus 13-\u00e1t\u00f3l \u00fajraindulnak az elekt\u00edv beavatkoz\u00e1sok \u00e9s a rehabilit\u00e1ci\u00f3s ell\u00e1t\u00e1sok, amelyek az eg\u00e9szs\u00e9g\u00fcgyi szolg\u00e1ltat\u00f3n\u00e1l el\u0151re egyeztetett id\u0151pontokban, a m\u00e1r bev\u00e1lt eg\u00e9szs\u00e9gv\u00e9delmi \u00f3vint\u00e9zked\u00e9sek betart\u00e1s\u00e1val t\u00f6rt\u00e9nhetnek - jelentette be az emberi er\u0151forr\u00e1sok minisztere p\u00e9nteken a Facebook-oldal\u00e1n.\n\n\nK\u00e1sler Mikl\u00f3s azt \u00edrta, a betegek felv\u00e9tel\u00e9nek felt\u00e9tele, hogy \u00e9rv\u00e9nyes v\u00e9detts\u00e9gi igazolv\u00e1nnyal rendelkezzenek vagy a tervezett beavatkoz\u00e1st megel\u0151z\u0151 48 \u00f3r\u00e1n bel\u00fcli negat\u00edv PCR-teszteredm\u00e9nnyel \u00e9s a m\u0171t\u00e9t napj\u00e1n v\u00e9gzett negat\u00edv antig\u00e9n gyorsteszttel rendelkeznek.\n\u00a0\u00a0\u00a0\u00a0Fert\u0151z\u00e9sgyan\u00fa eset\u00e9n a fekv\u0151beteg-int\u00e9zetekben megt\u00f6rt\u00e9nik az izol\u00e1ci\u00f3 \u00e9s az \u00e9rintettek eset\u00e9ben antig\u00e9n gyorstesztet v\u00e9geznek a diagn\u00f3zis fel\u00e1ll\u00edt\u00e1s\u00e1hoz - tette hozz\u00e1 a t\u00e1rcavezet\u0151.\n\nMTI 2021. m\u00e1jus 7.\n\n"}]