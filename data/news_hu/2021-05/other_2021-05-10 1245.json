[{"date": "2021-05-10 12:45", "url": "https://koronavirus.gov.hu/cikkek/itm-allamtitkar-elindult-magyar-falu-vallalkozas-ujrainditasi-program", "h1": "ITM-\u00e1llamtitk\u00e1r: elindult a Magyar falu v\u00e1llalkoz\u00e1s-\u00fajraind\u00edt\u00e1si program", "body": "\nElindult a Magyar falu v\u00e1llalkoz\u00e1s-\u00fajraind\u00edt\u00e1si program, amely a legkisebb telep\u00fcl\u00e9sek c\u00e9geinek ny\u00fajt jelent\u0151s seg\u00edts\u00e9get - k\u00f6z\u00f6lte az Innov\u00e1ci\u00f3s \u00e9s Technol\u00f3giai Miniszt\u00e9rium (ITM) parlamenti \u00e9s strat\u00e9giai \u00e1llamtitk\u00e1ra h\u00e9tf\u0151n a Facebook oldal\u00e1n.\n\n\nSchanda Tam\u00e1s hozz\u00e1tette, az\u00e9rt ind\u00edtott\u00e1k el ezt a programot, mert a magyar v\u00e1llalkoz\u00f3kra, kisv\u00e1llalatokra \u00f3ri\u00e1si feladat h\u00e1rul az orsz\u00e1g \u00fajraind\u00edt\u00e1s\u00e1ban, hiszen a gazdas\u00e1g szinte minden ter\u00fclet\u00e9n megtal\u00e1lhat\u00f3ak, \u00e9s rengeteg csal\u00e1dnak biztos\u00edtanak meg\u00e9lhet\u00e9st.\n\u00a0\u00a0\u00a0\u00a0A programban 25 milli\u00e1rd forintra lehet p\u00e1ly\u00e1zni, egy p\u00e1ly\u00e1z\u00f3 2-10 milli\u00f3 forintot kaphat, \u00f6nr\u00e9sznek ak\u00e1r 30 sz\u00e1zal\u00e9k is elegend\u0151 - ismertette k\u00f6z\u00f6ss\u00e9gi oldal\u00e1n az \u00e1llamtitk\u00e1r.\nSchanda Tam\u00e1s kiemelte, az \u00e9rdekl\u0151d\u0151k a r\u00e9szletes inform\u00e1ci\u00f3k\u00e9rt l\u00e1togassanak el a palyazat.gov.hu oldalra, ugyanis m\u00e1jus 12-ig, szerd\u00e1ig ny\u00fajthatj\u00e1k be a sz\u00fcks\u00e9ges dokumentumokat.\n\nMTI 2021. m\u00e1jus 10.\n\n"}]