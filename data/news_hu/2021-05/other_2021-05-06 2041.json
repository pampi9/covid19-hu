[{"date": "2021-05-06 20:41", "url": "https://koronavirus.gov.hu/cikkek/koronavirus-orban-jansa-talalkozo-az-oltas-eletet-ment", "h1": "Koronav\u00edrus - Orb\u00e1n-Jansa tal\u00e1lkoz\u00f3: az olt\u00e1s \u00e9letet ment", "body": "\nMagyarorsz\u00e1g \u00e9s Szlov\u00e9nia j\u00e1rv\u00e1ny\u00fcgyi v\u00e9dekez\u00e9s\u00e9r\u0151l, az olt\u00e1s n\u00e9lk\u00fcl\u00f6zhetetlen szerep\u00e9r\u0151l cser\u00e9lt eszm\u00e9t Orb\u00e1n Viktor magyar \u00e9s Janez Jansa szlov\u00e9n minisztereln\u00f6k cs\u00fct\u00f6rt\u00f6k este a portug\u00e1liai Port\u00f3ban, ahol m\u00e1snap mindketten r\u00e9szt vesznek az EU szoci\u00e1lis cs\u00facstal\u00e1lkoz\u00f3j\u00e1n - t\u00e1j\u00e9koztatta az MTI-t Havasi Bertalan, a minisztereln\u00f6k sajt\u00f3f\u0151n\u00f6ke.\n\n\nEgyet\u00e9rtettek abban, hogy csakis az olt\u00e1soknak k\u00f6sz\u00f6nhet\u0151en siker\u00fclt a j\u00e1rv\u00e1ny harmadik hull\u00e1m\u00e1t megt\u00f6rni. Orb\u00e1n Viktor kifejtette: a Magyarorsz\u00e1gon imm\u00e1r sz\u00e9les k\u00f6rben hozz\u00e1f\u00e9rhet\u0151 vakcin\u00e1knak k\u00f6sz\u00f6nhet\u0151, hogy az \u00fajraind\u00edt\u00e1s folytat\u00f3dhatott, \u00e9s v\u00e9detts\u00e9gi igazolv\u00e1nnyal ism\u00e9t ig\u00e9nybe lehet venni a szolg\u00e1ltat\u00e1sokat. A minisztereln\u00f6k\u00f6k hangs\u00falyozt\u00e1k: a j\u00e1rv\u00e1ny m\u00e9g nem m\u00falt el, ez\u00e9rt a magyaroknak \u00e9s a szlov\u00e9neknek is felel\u0151ss\u00e9get kell v\u00e1llalniuk \u00f6nmagunk\u00e9rt \u00e9s m\u00e1sok\u00e9rt. Mindenki, aki m\u00e9g nem tette meg, oltassa be mag\u00e1t - szorgalmazta Orb\u00e1n Viktor \u00e9s Janez Jansa.\n\nMTI 2021. m\u00e1jus 6.\n\n"}]