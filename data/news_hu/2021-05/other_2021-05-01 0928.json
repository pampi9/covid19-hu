[{"date": "2021-05-01 09:28", "url": "https://koronavirus.gov.hu/cikkek/who-jovahagyta-moderna-vakcinajat", "h1": "A WHO j\u00f3v\u00e1hagyta a Moderna vakcin\u00e1j\u00e1t", "body": "\nJ\u00f3v\u00e1hagyta p\u00e9ntek \u00e9jjel a Moderna amerikai gy\u00f3gyszergy\u00e1rt\u00f3 \u00e1ltal kifejlesztett koronav\u00edrus elleni vakcina v\u00e9szhelyzeti alkalmaz\u00e1s\u00e1t az Eg\u00e9szs\u00e9g\u00fcgyi Vil\u00e1gszervezet (WHO) - tudatta k\u00f6zlem\u00e9ny\u00e9ben a szervezet.\n\n\nA WHO kor\u00e1bban a Pfizer/BioNTech, az AstraZeneca Indi\u00e1ban \u00e9s D\u00e9l-Kore\u00e1ban gy\u00e1rtott vakcin\u00e1j\u00e1t, valamint a Johnson & Johnson le\u00e1nyv\u00e1llalata, a Janssen \u00e1ltal el\u0151\u00e1ll\u00edtott k\u00e9sz\u00edtm\u00e9nyt hagyta j\u00f3v\u00e1. A j\u00f6v\u0151 h\u00e9ten a k\u00ednai Sinopharm \u00e9s a Sinovac olt\u00f3anyag\u00e1ra is r\u00e1ker\u00fclhet a WHO pecs\u00e9tje.\nA WHO j\u00f3v\u00e1hagy\u00e1sa azon orsz\u00e1goknak kedvez legink\u00e1bb, amelyeknek nincsenek saj\u00e1t kapac\u00edt\u00e1saik a gy\u00f3gyszerek hat\u00e9konys\u00e1g\u00e1nak \u00e9s eredm\u00e9nyess\u00e9g\u00e9nek bevizsg\u00e1l\u00e1s\u00e1ra, \u00e9s \u00edgy lehet\u0151v\u00e9 teszi, hogy a WHO az elmaradottabb orsz\u00e1goknak l\u00e9trehozott COVAX-programj\u00e1ban m\u00e9g t\u00f6bb olt\u00f3anyagot juttathasson a r\u00e1szorul\u00f3knak.\nA WHO elismer\u00e9se szerint a Moderna olt\u00f3anyaga a Pfizer/BioNTech vakcin\u00e1j\u00e1val vetekszik hat\u00e9konys\u00e1gban, 94,1 sz\u00e1zal\u00e9kban sikeresen megel\u0151zi a Covid-19 kialakul\u00e1s\u00e1t. A WHO aj\u00e1nl\u00e1sa szerint a vakcina 18 \u00e9vesn\u00e9l id\u0151sebbekenk adhat\u00f3, \u00e9s a k\u00e9t d\u00f3zis bead\u00e1sa k\u00f6z\u00f6tt 28 napnak kell ide\u00e1lis esetben eltelnie, de ez 42 napra is ny\u00fajthat\u00f3.\nMTI\n\n"}]