[{"date": "2021-05-08 12:00", "url": "https://koronavirus.gov.hu/cikkek/menczer-az-idoseknel-hatasos-sinopharm-vakcina", "h1": "Menczer: az id\u0151sekn\u00e9l is hat\u00e1sos a Sinopharm-vakcina", "body": "\nAz Eg\u00e9szs\u00e9g\u00fcgyi Vil\u00e1gszervezet (WHO) \u00e1ll\u00e1sfoglal\u00e1sa szerint az id\u0151sekn\u00e9l is hat\u00e1sos a koronav\u00edrus elleni Sinopharm-vakcina - k\u00f6z\u00f6lte a K\u00fclgazdas\u00e1gi \u00e9s K\u00fcl\u00fcgyminiszt\u00e9rium t\u00e1j\u00e9koztat\u00e1s\u00e9rt \u00e9s Magyarorsz\u00e1g nemzetk\u00f6zi megjelen\u00edt\u00e9s\u00e9\u00e9rt felel\u0151s \u00e1llamtitk\u00e1ra szombaton Facebook-oldal\u00e1n.\n\n\u00a0 Menczer Tam\u00e1s a vide\u00f3ban azt mondta, hogy az Eg\u00e9szs\u00e9g\u00fcgyi Vil\u00e1gszervezet (WHO) \u00e1ll\u00e1sfoglal\u00e1s\u00e1ban nem javasolja fels\u0151 korhat\u00e1r bevezet\u00e9s\u00e9t a vakcina alkalmaz\u00e1s\u00e1t illet\u0151en, mivel a rendelkez\u00e9sre \u00e1ll\u00f3 adatok szerint nincs arra jel, hogy elt\u00e9r\u0151 hat\u00e1s lenne fiatalabbak \u00e9s id\u0151sebbek eset\u00e9ben.\n\u00a0\u00a0\u00a0\u00a0\"Az olt\u00e1sellenes baloldal az elm\u00falt h\u00f3napokban t\u00f6bb sz\u00e1z cikkben \u00e9s nyilatkozatban t\u00e1madta, \u00e9s t\u00e1madja most is az \u00e9letment\u0151 vakcin\u00e1t. Magyar emberek \u00e9let\u00e9vel sz\u00f3rakoznak. Ez az elm\u00falt 30 \u00e9v legaljasabb \u00e9s legembertelenebb politikai akci\u00f3ja\" - mondta.\n\u00a0\u00a0\u00a0\u00a0Kiemelte: a vakcina rendelkez\u00e9sre \u00e1ll, mindenki beoltathatja mag\u00e1t. Az olt\u00e1s \u00e9letet ment! - hangoztatta az \u00e1llamtitk\u00e1r.\n\nMTI\n\n"}]