[{"date": "2021-05-21 09:01", "url": "https://koronavirus.gov.hu/cikkek/4-millio-899-ezer-beoltott-657-az-uj-fertozott-elhunyt-47-beteg", "h1": "4 milli\u00f3 899 ezer a beoltott, 657 az \u00faj fert\u0151z\u00f6tt, elhunyt 47 beteg", "body": "\nFolyamatosan zajlik az olt\u00e1s, a beoltottak sz\u00e1ma 4\u00a0898 866 f\u0151, k\u00f6z\u00fcl\u00fck 2\u00a0886 292 f\u0151 m\u00e1r a m\u00e1sodik olt\u00e1s\u00e1t is megkapta. 657 az \u00faj fert\u0151z\u00f6ttek sz\u00e1ma, ezzel a j\u00e1rv\u00e1ny kezdete \u00f3ta \u00f6sszesen 801 025 f\u0151re n\u0151tt a beazonos\u00edtott fert\u0151z\u00f6ttek sz\u00e1ma. Elhunyt 47 t\u00f6bbs\u00e9g\u00e9ben id\u0151s, kr\u00f3nikus beteg, \u00edgy az elhunytak sz\u00e1ma 29 427 f\u0151re emelkedett. A gy\u00f3gyultak sz\u00e1ma folyamatosan n\u0151, jelenleg 661 564 f\u0151, az akt\u00edv fert\u0151z\u00f6ttek sz\u00e1ma pedig 110 034 f\u0151re cs\u00f6kkent. 1645 koronav\u00edrusos beteget \u00e1polnak k\u00f3rh\u00e1zban, k\u00f6z\u00fcl\u00fck 195-en vannak l\u00e9legeztet\u0151g\u00e9pen.\u00a0 Let\u00f6rt\u00fck a j\u00e1rv\u00e1ny harmadik hull\u00e1m\u00e1t, k\u00f6zeled\u00fcnk az 5 milli\u00f3 beoltott fel\u00e9, amikor \u00e9letbe l\u00e9p az \u00fajraind\u00edt\u00e1s \u00fajabb fokozata. Megsz\u0171nik a kij\u00e1r\u00e1si tilalom, a k\u00f6zter\u00fcleti maszkvisel\u00e9s \u00e9s sz\u00e1mos m\u00e1s korl\u00e1toz\u00e1s \u2013 jelentette be Orb\u00e1n Viktor minisztereln\u00f6k p\u00e9ntek reggel. Az online id\u0151pontfoglal\u00f3ban a Sinopharm mellett - a k\u00e9szlet erej\u00e9ig - Pfizer, Szputnyik \u00e9s AstraZeneca olt\u00e1sok foglalhat\u00f3ak. M\u00e1r nem kell SMS \u00e9rtes\u00edt\u00e9sre v\u00e1rni a Pfizer foglal\u00e1s\u00e1hoz sem.\u00a0\u00a0\n\nMagyarorsz\u00e1g ma a j\u00e1rv\u00e1ny szempontj\u00e1b\u00f3l v\u00e9dettebb \u00e9s biztons\u00e1gosabb, mint b\u00e1rmelyik Eur\u00f3pai Uni\u00f3s orsz\u00e1g \u2013 mondta Orb\u00e1n Viktor minisztereln\u00f6k a Kossuth R\u00e1di\u00f3ban. Hamarosan el\u00e9rj\u00fck az \u00f6tmilli\u00f3 beoltottat, ami ut\u00e1n kilenc enyh\u00edt\u00e9s l\u00e9p \u00e9letbe.\n\nMegsz\u0171nik a kij\u00e1r\u00e1si tilalom\nMegsz\u0171nik az \u00fczletek \u00e9s \u00e9ttermek nyitvatart\u00e1si korl\u00e1toz\u00e1sa\nMegsz\u0171nik a k\u00f6telez\u0151 maszkvisel\u00e9s\u00a0a k\u00f6ztereken\nSzabad a sport a k\u00f6zter\u00fcleteken\nMag\u00e1n- \u00e9s csal\u00e1di rendezv\u00e9ny megtarthat\u00f3 50 f\u0151 r\u00e9szv\u00e9tel\u00e9vel\nA lakodalmak pedig 200 f\u0151 r\u00e9szv\u00e9tel\u00e9ig korl\u00e1toz\u00e1s n\u00e9lk\u00fcl megtarthat\u00f3ak. Sz\u00e1llod\u00e1kban \u00e9s \u00e9ttermekben a helyis\u00e9g \u00fczemeltet\u0151je k\u00f6teles gondoskodni arr\u00f3l, hogy az ilyen jelleg\u0171 rendezv\u00e9nyeket k\u00fcl\u00f6n teremben lehessen megtartani.\nSzabad a k\u00fclt\u00e9ri esem\u00e9nyek szervez\u00e9se, de itt \u00e9letben marad egy 500 f\u0151s korl\u00e1t \u00e9s z\u00e1rt t\u00e9rben tov\u00e1bbra is csak v\u00e9detts\u00e9gi igazolv\u00e1nnyal lehet r\u00e9szt venni rendezv\u00e9nyeken\nA zen\u00e9s, t\u00e1ncos rendezv\u00e9nyeken tov\u00e1bbra is k\u00f6telez\u0151 a v\u00e9detts\u00e9gi igazolv\u00e1ny felmutat\u00e1sa.\nA 16-18 \u00e9ves koroszt\u00e1ly beoltott tagjai mostant\u00f3l szabadon \u2013 feln\u0151tt k\u00eds\u00e9ret n\u00e9lk\u00fcl \u2013 mehetnek rendezv\u00e9nyekre.\n\nK\u00e9rj\u00fck, hogy aki m\u00e9g nem tette meg, az \u00a0regisztr\u00e1ljon a v\u00e9d\u0151olt\u00e1sra\u00a0a\u00a0www.vakcinainfo.gov.hu\u00a0honlapon, mert a j\u00e1rv\u00e1nyb\u00f3l egyed\u00fcl az olt\u00e1s jelenti a kivezet\u0151 utat.\nAz \u00e9rv\u00e9nyes regisztr\u00e1ci\u00f3val rendelkez\u0151k interneten is tudnak id\u0151pontot foglalni. Az\u00a0online\u00a0Id\u0151pontfoglal\u00f3 el\u00e9rhet\u0151s\u00e9ge:\u00a0www.eeszt.gov.hu\nM\u00e1r ingyen le lehet t\u00f6lteni azt a\u00a0jelenleg teszt\u00fczemm\u00f3dban m\u0171k\u00f6d\u0151\u00a0mobilalkalmaz\u00e1st, amely igazolja az olt\u00e1s t\u00e9ny\u00e9t, ezzel k\u00e9pes a v\u00e9detts\u00e9gi igazolv\u00e1ny kiv\u00e1lt\u00e1sra. A Google Play \u00e1ruh\u00e1zban \u201eEESZT alkalmaz\u00e1s\u201d nev\u0171, az App Store-ban pedig \u201eEESZT Lakossagi\u201d nev\u0171 applik\u00e1ci\u00f3 nagyban\u00a0megk\u00f6nny\u00edti mind az oltottak, mind a sok embert fogad\u00f3 szolg\u00e1ltat\u00f3k\u00a0(pl. mozik, sz\u00ednh\u00e1zak, koncertek, fesztiv\u00e1lok, sport \u00e9s egy\u00e9b rendezv\u00e9nyek szervez\u0151inek, vagy ak\u00e1r \u00e9ttermek) dolg\u00e1t.\u00a0Azokon a helyeken, ahol a l\u00e1togat\u00e1s v\u00e9detts\u00e9gi igazolv\u00e1nyhoz k\u00f6t\u00f6tt, a szolg\u00e1ltat\u00f3 mostant\u00f3l\u00a0 - a\u00a0v\u00e9detts\u00e9gi igazolv\u00e1ny felmutat\u00e1sa helyett - ak\u00e1r QR-k\u00f3d leolvas\u00f3val is ellen\u0151rizheti, hogy a l\u00e1togat\u00f3 oltott-e vagy sem. Az alkalmaz\u00e1s Androidos \u00e9s iOS-es mobiltelefonokra is let\u00f6lthet\u0151, \u00e9s az a szolg\u00e1ltat\u00f3knak \u00e9s az oltottaknak is ingyenes.\u00a0https://koronavirus.gov.hu/cikkek/pentektol-ingyenesen-letoltheto-vedooltast-igazolo-mobilalkalmazas-szolgaltatoknak-es-az\nA\u00a0v\u00e9detts\u00e9gi igazolv\u00e1nyok\u00a0post\u00e1z\u00e1sa folyamatos, \u00e9s azt m\u00e1r az els\u0151 olt\u00e1s ut\u00e1n ki\u00e1ll\u00edtj\u00e1k. Ha b\u00e1rmilyen probl\u00e9ma mer\u00fclne fel a v\u00e9detts\u00e9gi igazolv\u00e1nnyal kapcsolatban, azt a\u00a0magyarorszag.hu\u00a0\u00dcgyf\u00e9lkapun kereszt\u00fcl vagy szem\u00e9lyesen a korm\u00e1nyablakban lehet bejelenteni.\u00a0\u00a0L\u00e1sd:\u00a0\u00a0https://koronavirus.gov.hu/cikkek/idopontfoglalas-nelkul-intezhetok-vedettsegi-igazolvannyal-kapcsolatos-ugyek\nHa valaki a v\u00e9detts\u00e9gi igazolv\u00e1ny ki\u00e1ll\u00edt\u00e1sa miatt szeretn\u00e9 ellen\u0151rizni, hogy olt\u00e1s\u00e1t a h\u00e1ziorvosa illetve olt\u00f3orvosa r\u00f6gz\u00edtette-e az\u00a0eeszt.gov.hu\u00a0honlapon kereszt\u00fcl egyszer\u0171en megteheti. R\u00e9szletek:\u00a0https://koronavirus.gov.hu/cikkek/igy-ellenorizheti-hogy-rogzitve-van-e-az-oltasa\nMinden Magyarorsz\u00e1gon alkalmazott vakcina\u00a0hat\u00e1sos\u00a0\u00e9s biztons\u00e1gos, \u00e9s v\u00e9delmet ad a koronav\u00edrus-fert\u0151z\u00e9s s\u00falyos lefoly\u00e1sa ellen.\u00a0Az uni\u00f3s beszerz\u00e9sb\u0151l 5 gy\u00e1rt\u00f3t\u00f3l v\u00e1runk 24 milli\u00f3 adag vakcin\u00e1t: Pfizer-BioNTech, Moderna, AstraZeneca, Janssen, Curevac, ezekb\u0151l eddig\u00a0csak a Pfizer, a Moderna, az AstraZeneca \u00e9s a Janssen rendelkezik uni\u00f3s enged\u00e9llyel \u00e9s kezdte meg a sz\u00e1ll\u00edt\u00e1st Magyarorsz\u00e1gra.\u00a0Mivel a br\u00fcsszeli beszerz\u00e9sb\u0151l\u00a0kev\u00e9s vakcina \u00e9rkezett \u00e9s lassan,\u00a0Magyarorsz\u00e1g\u00a03,5 milli\u00f3 ember olt\u00e1s\u00e1hoz el\u00e9g k\u00ednai \u00e9s orosz vakcin\u00e1t is v\u00e1s\u00e1rolt, ezeknek k\u00f6sz\u00f6nhet\u0151en siker\u00fclt el\u00e9rni\u00a0 az uni\u00f3s szinten kiemelked\u0151en magas \u00e1toltotts\u00e1got.\nAz olt\u00e1si rendben az eg\u00e9szs\u00e9g\u00fcgyi dolgoz\u00f3k az els\u0151k,\u00a0az \u0151 kamp\u00e1nyszer\u0171 olt\u00e1suk lez\u00e1rult,\u00a0de a m\u00e1sodik k\u00f6r\u00f6s olt\u00e1sok folytat\u00f3dnak \u00e9s term\u00e9szetesen azokat az eg\u00e9szs\u00e9g\u00fcgyben dolgoz\u00f3kat is m\u00e9g beoltj\u00e1k, akik most jelentkeznek olt\u00e1s\u00e9rt a k\u00f3rh\u00e1zi olt\u00f3pontokon.\nM\u00e1sodik k\u00f6rben az id\u0151sotthonok \u00e9s a bentlak\u00e1sos szoci\u00e1lis int\u00e9zm\u00e9nyek olt\u00e1s\u00e1t v\u00e9gezt\u00e9k el.\u00a0Eddig \u00f6sszesen 90 ezren \u00e9ltek az olt\u00e1s lehet\u0151s\u00e9g\u00e9vel, t\u00f6bbs\u00e9g\u00fck m\u00e1r a m\u00e1sodik olt\u00e1s\u00e1t is megkapta.\u00a0Azok az id\u0151sek vagy szoci\u00e1lis dolgoz\u00f3k, akik eddig nem \u00e9ltek az olt\u00e1s lehet\u0151s\u00e9g\u00e9vel, de meggondolj\u00e1k magukat az int\u00e9zm\u00e9ny vezet\u00e9s\u00e9n\u00e9l jelezhetik e sz\u00e1nd\u00e9kukat. Az id\u0151sotthonokban m\u00e1r egy\u00e9rtelm\u0171en \u00e9rezhet\u0151 a v\u00e9d\u0151olt\u00e1s pozit\u00edv hat\u00e1sa.\nHarmadik k\u00f6rben, febru\u00e1r els\u0151 het\u00e9n\u00a0elkezd\u0151d\u00f6tt a v\u00e9d\u0151olt\u00e1sra regisztr\u00e1lt legid\u0151sebbek olt\u00e1sa\u00a0a\u00a0k\u00f3rh\u00e1zi olt\u00f3pontokon \u00e9s a h\u00e1ziorvosokn\u00e1l.\u00a0\u00a0Az\u00a0eddig regisztr\u00e1lt 65 \u00e9v felettiek t\u00f6bb mint 90%-a mostanra m\u00e1r megkapta az olt\u00e1st. Akit m\u00e9g nem\u00a0tudtak valamilyen okn\u00e1l fogva beoltani, azokat is folyamatosan pr\u00f3b\u00e1lj\u00e1k el\u00e9rni a h\u00e1ziorvosok.\nNegyedik k\u00f6rben, febru\u00e1r 11-\u00e9n megkezd\u0151d\u00f6tt\u00a0 a 60 \u00e9v alatti kr\u00f3nikus betegek olt\u00e1sa is.\u00a0Erre az AstraZeneca vakcin\u00e1t haszn\u00e1lt\u00e1k, mert az akkori el\u0151\u00edr\u00e1sok szerint\u00a0csak 18-59 \u00e9v k\u00f6z\u00f6ttieket\u00a0 lehetett vele oltani.\u00a0M\u00e1rcius m\u00e1sodik het\u00e9t\u0151l az AstraZenec\u00e1t m\u00e1r a 60 \u00e9v felettiek olt\u00e1s\u00e1ra is haszn\u00e1lj\u00e1k.\n\u00d6t\u00f6dik k\u00f6rben megt\u00f6rt\u00e9nt a v\u00e9dekez\u00e9sben r\u00e9sztvev\u0151 rend\u0151r\u00f6k, rendv\u00e9delmi dolgoz\u00f3k \u00e9s katon\u00e1k olt\u00e1sa is.\u00a0Erre az\u00e9rt van sz\u00fcks\u00e9g, hogy a j\u00e1rv\u00e1ny elleni eg\u00e9szs\u00e9g\u00fcgyi \u00e9s rendv\u00e9delmi v\u00e9dekez\u00e9s, az orsz\u00e1g k\u00f6zbiztons\u00e1ga \u00e9s hat\u00e1rv\u00e9delme tov\u00e1bbra is zavartalan legyen.\nHatodik k\u00f6rben megkezd\u0151d\u00f6tt a kritikus infrastrukt\u00far\u00e1ban dolgoz\u00f3k olt\u00e1sa. P\u00e9ld\u00e1ul az orsz\u00e1g \u00e1ramell\u00e1t\u00e1s\u00e1t biztos\u00edt\u00f3 paksi atomer\u0151m\u0171, a t\u00f6megk\u00f6zleked\u00e9si v\u00e1llalatok (M\u00c1V, BKK, GYSEV) \u00e9rintett dolgoz\u00f3inak olt\u00e1sa.\nHetedik k\u00f6rben megt\u00f6rt\u00e9nt az \u00f3vodai,\u00a0iskolai, b\u00f6lcs\u0151dei dolgoz\u00f3k soron k\u00edv\u00fcli olt\u00e1sa is.\u00a0\nNyolcadik k\u00f6rben, m\u00e1r a 60 \u00e9v alatti regisztr\u00e1ltakat is oltj\u00e1k.\u00a0A\u00a0h\u00e1ziorvosok szakmai vezet\u0151i ehhez szakmai aj\u00e1nl\u00e1st dolgoztak ki, hogy mely kock\u00e1zati betegs\u00e9ggel rendelkez\u0151knek javasolt els\u0151bbs\u00e9get adni.\u00a0\nA szakmai aj\u00e1nl\u00e1sok szerint m\u00e1r a v\u00e1rand\u00f3sok is k\u00e9rhetik az olt\u00e1st.\u00a0Nekik szint\u00e9n regisztr\u00e1lni kell a\u00a0www.vakcinainfo.gov.hu\u00a0\u00a0\nhonlapon, majd a regisztr\u00e1ci\u00f3 t\u00e9ny\u00e9t jelezni kell a h\u00e1ziorvosnak, aki egy\u00e9ni m\u00e9rlegel\u00e9s alapj\u00e1n d\u00f6nt az olthat\u00f3s\u00e1gr\u00f3l, \u00e9s gondoskodik az olt\u00e1s megszervez\u00e9s\u00e9r\u0151l: k\u00f3rh\u00e1zi olt\u00f3ponton (Pfizer) vagy a h\u00e1ziorvosi rendel\u0151ben (Moderna).\nKilencedik k\u00f6rben\u00a0\u00e1prilis v\u00e9g\u00e9n\u00a0megt\u00f6rt\u00e9nt a fogvatartottak olt\u00e1sa is.\nTizedik k\u00f6rben m\u00e1jus 13-\u00e1n megkezd\u0151d\u00f6tt a 16-18 \u00e9vesek olt\u00e1sa is.\u00a0Aki m\u00e9g nem tette, tov\u00e1bbra is regisztr\u00e1lhat a\u00a0www.vakcinainfo.gov.hu\u00a0honlapon.\u00a0\nTizenegyedik k\u00f6rben m\u00e1r a Magyarorsz\u00e1gon \u00e9l\u0151 k\u00fclf\u00f6ldiek \u00e9s a k\u00fclf\u00f6ld\u00f6n \u00e9l\u0151 magyarok is jelentkezhetnek olt\u00e1sra.\u00a0https://vakcinainfo.gov.hu/\nK\u00e9rj\u00fck az oltand\u00f3kat, hogy ak\u00e1r a h\u00e1ziorvosi rendel\u0151ben, ak\u00e1r k\u00f3rh\u00e1zi olt\u00f3ponton t\u00f6rt\u00e9nik az olt\u00e1s, az el\u0151re egyeztetett id\u0151pontra\u00a0 pontosan\u00a0\u00e9rkezzenek, hogy a csoportosul\u00e1st, a\u00a0tumultust\u00a0elker\u00fclj\u00e9k! Tov\u00e1bb\u00e1\u00a0k\u00e9rj\u00fck az oltand\u00f3kat, hogy ha tehetik, akkor\u00a0nyomtass\u00e1k ki, t\u00f6lts\u00e9k ki \u00e9s vigy\u00e9k magukkal az olt\u00e1sra a hozz\u00e1j\u00e1rul\u00f3 nyilatkozatot, mert ez jelent\u0151sen meggyors\u00edtja az olt\u00e1ssal j\u00e1r\u00f3 adminisztr\u00e1ci\u00f3t.\u00a0Hozz\u00e1j\u00e1rul\u00f3 nyilatkozat:\u00a0https://koronavirus.gov.hu/cikkek/hozzajarulo-nyilatkozat-nyomtassa-ki-toltse-ki-es-vigye-magaval-az-oltasra\n\u00a0\n\n"}]