[{"date": "2021-05-04 09:26", "url": "https://koronavirus.gov.hu/cikkek/nnk-megallt-koronavirus-koncentracio-csokkenese-szennyvizben", "h1": "NNK: meg\u00e1llt a koronav\u00edrus koncentr\u00e1ci\u00f3 cs\u00f6kken\u00e9se a szennyv\u00edzben", "body": "\nA 17. h\u00e9ten a szennyv\u00edzmint\u00e1k koronav\u00edrus eredm\u00e9nyei er\u0151s ingadoz\u00e1st mutatnak, a kor\u00e1bbi heteket jellemz\u0151 cs\u00f6kken\u00e9s meg\u00e1llt. A legt\u00f6bb vizsg\u00e1lt v\u00e1ros szennyviz\u00e9t stagn\u00e1l\u00f3 tendencia jellemzi. Am\u00edg Budapest \u00e9szaki \u00e9s d\u00e9li szennyv\u00edztiszt\u00edt\u00f3 ell\u00e1t\u00e1si ter\u00fclet\u00e9n, valamint Debrecenben \u00e9s Szolnokon ism\u00e9t emelkedett a szennyv\u00edzben m\u00e9rt koronav\u00edrus-\u00f6r\u00f6k\u00edt\u0151anyag mennyis\u00e9ge, addig m\u00e1s telep\u00fcl\u00e9seken\u00a0 - Egerben, Kaposv\u00e1ron, P\u00e9csett, Sz\u00e9kesfeh\u00e9rv\u00e1ron \u00e9s Tatab\u00e1ny\u00e1n - \u00a0cs\u00f6kkent.\n\nA\u00a0j\u00e1rv\u00e1ny tov\u00e1bbi alakul\u00e1s\u00e1t er\u0151sen befoly\u00e1solja a lakoss\u00e1g tudatoss\u00e1ga, a j\u00e1rv\u00e1ny\u00fcgyi megel\u0151z\u0151 szab\u00e1lyok pontos betart\u00e1sa \u00e9s a v\u00e9d\u0151olt\u00e1s min\u00e9l nagyobb sz\u00e1m\u00fa felv\u00e9tele.\u00a0\n\n\n"}]