[{"date": "2021-05-31 13:34", "url": "https://koronavirus.gov.hu/cikkek/varga-mihaly-megint-az-unios-elmezonyben-magyar-beruhazasi-rata", "h1": "Varga Mih\u00e1ly: megint az uni\u00f3s \u00e9lmez\u0151nyben a magyar beruh\u00e1z\u00e1si r\u00e1ta", "body": "\nA magyar beruh\u00e1z\u00e1si r\u00e1ta ism\u00e9t 27 sz\u00e1zal\u00e9k felett alakult, ezzel az orsz\u00e1g v\u00e1ltozatlanul az uni\u00f3s \u00e9lmez\u0151nyben szerepel - mondta Varga Mih\u00e1ly p\u00e9nz\u00fcgyminiszter a Facebook-oldal\u00e1ra felt\u00f6lt\u00f6tt vide\u00f3ban h\u00e9tf\u0151n a K\u00f6zponti Statisztikai Hivatal legfrissebb, els\u0151 negyed\u00e9ves adatair\u00f3l.\n\n\nHozz\u00e1tette: a n\u00f6veked\u00e9st az \u00e1llami fejleszt\u00e9sek \u00e9s a csal\u00e1dok beruh\u00e1z\u00e1sai is h\u00fazt\u00e1k. Az eg\u00e9szs\u00e9g\u00fcgy beruh\u00e1z\u00e1sai 45 sz\u00e1zal\u00e9kkal, a k\u00f6zigazgat\u00e1s\u00e9 33 sz\u00e1zal\u00e9kkal, az oktat\u00e1s\u00e9 31 sz\u00e1zal\u00e9kkal, m\u00edg az ingatlanberuh\u00e1z\u00e1sok 12 sz\u00e1zal\u00e9kkal er\u0151s\u00f6dtek.\n\u00a0\u00a0\u00a0\u00a0Ez azt jelenti, hogy eredm\u00e9nyesek voltak azok a gazdas\u00e1gv\u00e9delmi int\u00e9zked\u00e9sek, amelyek a befektet\u00e9sek n\u00f6vel\u00e9s\u00e9vel ellens\u00falyozt\u00e1k a v\u00e1ls\u00e1g hat\u00e1sait - mutatott r\u00e1. Felid\u00e9zte: 2010-\u00f3ta 63 sz\u00e1zal\u00e9kkal n\u0151ttek a beruh\u00e1z\u00e1sok Magyarorsz\u00e1gon, ez az \u00e9rt\u00e9k h\u00e1romszorosa az uni\u00f3s \u00e1tlagnak, a r\u00e9gi\u00f3ban pedig \u00e9llovasnak sz\u00e1m\u00edt.\n\u00a0\u00a0\u00a0\u00a0Varga Mih\u00e1ly\u00a0azt mondta: arra sz\u00e1m\u00edtanak, hogy a korm\u00e1nyzati int\u00e9zked\u00e9sek hat\u00e1s\u00e1ra tov\u00e1bb folytat\u00f3dhat a beruh\u00e1z\u00e1sok n\u00f6veked\u00e9se. Az otthonteremt\u00e9si t\u00e1mogat\u00e1sok b\u0151v\u00edt\u00e9se, a v\u00e1llalkoz\u00e1sok fejleszt\u00e9seit \u00f6szt\u00f6nz\u0151 programok, az uni\u00f3s forr\u00e1sok hat\u00e9kony felhaszn\u00e1l\u00e1sa is ezt a c\u00e9lt seg\u00edtik.\n\n\nMTI 2021. m\u00e1jus 31.\n\n"}]