[{"date": "2021-05-27 09:21", "url": "https://koronavirus.gov.hu/cikkek/menczer-az-amerikai-orvosi-kamara-szaklapja-kozolte-sinopharm-vakcina-teljes-dokumentaciojat", "h1": "Menczer: az Amerikai Orvosi Kamara szaklapja k\u00f6z\u00f6lte a Sinopharm-vakcina teljes dokument\u00e1ci\u00f3j\u00e1t", "body": "\nAz Amerikai Orvosi Kamara szaklapja k\u00f6z\u00f6lte a k\u00ednai Sinopharm-vakcina teljes dokument\u00e1ci\u00f3j\u00e1t, az Eg\u00e9szs\u00e9g\u00fcgyi Vil\u00e1gszervezet (WHO) ut\u00e1n az Amerikai Orvosi Kamara is igazolja, a Sinopharm-vakcina hat\u00e1sos \u00e9s biztons\u00e1gos - jelentette be a K\u00fclgazdas\u00e1gi \u00e9s K\u00fcl\u00fcgyminiszt\u00e9rium t\u00e1j\u00e9koztat\u00e1s\u00e9rt \u00e9s Magyarorsz\u00e1g nemzetk\u00f6zi megjelen\u00edt\u00e9s\u00e9\u00e9rt felel\u0151s \u00e1llamtitk\u00e1ra cs\u00fct\u00f6rt\u00f6k reggel a Facebook-oldal\u00e1n.\n\n\nMenczer Tam\u00e1s hozz\u00e1tette: \"Eml\u00e9kezhet\u00fcnk, az olt\u00e1sellenes magyar baloldal h\u00f3napokon kereszt\u00fcl t\u00e1madta - \u00e9s egy\u00e9bk\u00e9nt t\u00e1madja ma is - a k\u00ednai vakcin\u00e1t. H\u00f3napokon kereszt\u00fcl hazudoztak, azt is mondt\u00e1k p\u00e9ld\u00e1ul, hogy a k\u00ednai vakcin\u00e1nak nincs meg a teljes dokument\u00e1ci\u00f3ja\".\n\u00a0\u00a0\u00a0\u00a0Menczer Tam\u00e1s szerint megint leleplez\u0151d\u00f6tt az olt\u00e1sellenes baloldal, \"megint kider\u00fclt, hogy hazudnak\".\n\"Aki olt\u00e1sellenes, az az is marad, az olt\u00e1s azonban \u00e9letet ment\" - jelentette ki.\n\n\nMTI 2021. m\u00e1jus 27.\n\n"}]