[{"date": "2021-05-27 22:12", "url": "https://koronavirus.gov.hu/cikkek/kormanyszovivo-gyermeknapi-rendezvenyeken-vedettsegi-igazolvannyal-rendelkezo-szulok", "h1": "Korm\u00e1nysz\u00f3viv\u0151: a gyermeknapi rendezv\u00e9nyeken a v\u00e9detts\u00e9gi igazolv\u00e1nnyal rendelkez\u0151 sz\u00fcl\u0151k, feln\u0151ttek \u00e9s a vel\u00fck l\u00e9v\u0151 18 \u00e9v alatti gyerekek, fiatalok vehetnek r\u00e9szt", "body": "\nA m\u00e1jus 30-i gyermeknapi zen\u00e9s-t\u00e1ncos rendezv\u00e9nyeken a v\u00e9detts\u00e9gi igazolv\u00e1nnyal rendelkez\u0151 sz\u00fcl\u0151k, feln\u0151ttek \u00e9s a vel\u00fck l\u00e9v\u0151 18 \u00e9v alatti gyerekek, fiatalok vehetnek r\u00e9szt - mondta a korm\u00e1nysz\u00f3viv\u0151 cs\u00fct\u00f6rt\u00f6k\u00f6n a Facebook-oldal\u00e1ra feltett vide\u00f3ban.\n\n\nSzentkir\u00e1lyi Alexandra hangs\u00falyozta, hogy az elm\u00falt m\u00e1sf\u00e9l \u00e9v nemcsak a feln\u0151tteknek, hanem a gyermekeknek is megpr\u00f3b\u00e1ltat\u00e1st jelentett, hiszen t\u00e1vol voltak a bar\u00e1taikt\u00f3l, elmaradtak a k\u00f6z\u00f6s j\u00e1t\u00e9kok, a sz\u00fclinapok, a programok.\nUgyanakkor a t\u00f6bb mint 5 milli\u00f3 beadott olt\u00e1snak k\u00f6sz\u00f6nhet\u0151en sok mindenben visszat\u00e9rhet az \u00e9let a norm\u00e1lis ker\u00e9kv\u00e1g\u00e1sba - f\u0171zte hozz\u00e1 a korm\u00e1nysz\u00f3viv\u0151.\n\nMTI 2021. m\u00e1jus 27.\n\n"}]