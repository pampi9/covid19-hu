[{"date": "2021-05-21 18:23", "url": "https://koronavirus.gov.hu/cikkek/ingyenesen-letoltheto-koronavirus-elleni-vedooltast-igazolo-mobilalkalmazas-szolgaltatoknak", "h1": "Ingyenesen let\u00f6lthet\u0151 a koronav\u00edrus elleni v\u00e9d\u0151olt\u00e1st igazol\u00f3 mobilalkalmaz\u00e1s a szolg\u00e1ltat\u00f3knak \u00e9s az oltottaknak is", "body": "\n\u00a0M\u00e1r ingyen le lehet t\u00f6lteni azt a\u00a0jelenleg teszt\u00fczemm\u00f3dban m\u0171k\u00f6d\u0151\u00a0mobilalkalmaz\u00e1st, amely igazolja az olt\u00e1s t\u00e9ny\u00e9t, ezzel k\u00e9pes a v\u00e9detts\u00e9gi igazolv\u00e1ny kiv\u00e1lt\u00e1sra.\u00a0A Google Play \u00e1ruh\u00e1zban \u201eEESZT alkalmaz\u00e1s\u201d nev\u0171, az App Store-ban pedig \u201eEESZT Lakossagi\u201d nev\u0171 applik\u00e1ci\u00f3 nagyban\u00a0megk\u00f6nny\u00edti mind az oltottak, mind a sok embert fogad\u00f3 szolg\u00e1ltat\u00f3k (pl. mozik, sz\u00ednh\u00e1zak, koncertek, fesztiv\u00e1lok, sport \u00e9s egy\u00e9b rendezv\u00e9nyek szervez\u0151inek, vagy ak\u00e1r \u00e9ttermek) dolg\u00e1t.\u00a0Azokon a helyeken, ahol a l\u00e1togat\u00e1s v\u00e9detts\u00e9gi igazolv\u00e1nyhoz k\u00f6t\u00f6tt, a szolg\u00e1ltat\u00f3 mostant\u00f3l\u00a0 - a\u00a0v\u00e9detts\u00e9gi igazolv\u00e1ny felmutat\u00e1sa helyett - ak\u00e1r QR-k\u00f3d leolvas\u00f3val is ellen\u0151rizheti, hogy a l\u00e1togat\u00f3 oltott-e vagy sem. Az alkalmaz\u00e1s Androidos \u00e9s iOS-es mobiltelefonokra is let\u00f6lthet\u0151, \u00e9s az a szolg\u00e1ltat\u00f3knak \u00e9s az oltottaknak is ingyenes.\n\nAz alkalmaz\u00e1s teh\u00e1t azoknak is nagyban megk\u00f6nny\u00edti az \u00e9let\u00e9t, akik m\u00e1r megkapt\u00e1k az olt\u00e1st, de valamilyen okn\u00e1l fogva a v\u00e9detts\u00e9gi igazolv\u00e1nyt m\u00e9g nem. Az alkalmaz\u00e1st haszn\u00e1l\u00f3 szolg\u00e1ltat\u00f3k pedig nem csak a bel\u00e9ptet\u00e9st tudj\u00e1k \u00edgy egyszer\u0171s\u00edteni, hanem jelent\u0151sen tudj\u00e1k vend\u00e9gk\u00f6r\u00fcket is n\u00f6velni. \u00a0Az alkalmaz\u00e1s az els\u0151 v\u00e9d\u0151olt\u00e1s r\u00f6gz\u00edt\u00e9se ut\u00e1n gyakorlatilag azonnal k\u00e9pes igazolni az olt\u00e1s t\u00e9ny\u00e9t, mert k\u00f6zvetlen\u00fcl \u00f6ssze van k\u00f6tve az olt\u00f3orvosok \u00e1ltal haszn\u00e1lt informatikai rendszerrel (EESZT). Az alkalmaz\u00e1s \u00edgy egy\u00e9rtelm\u0171en jelzi az olt\u00e1s hi\u00e1ny\u00e1t is. A mobilalkalmaz\u00e1s teh\u00e1t az olt\u00e1s t\u00e9ny\u00e9t igazolja, a v\u00edrusfert\u0151z\u00e9sen val\u00f3 \u00e1tesetts\u00e9get nem igazolja, azt tov\u00e1bbra is csak a v\u00e9detts\u00e9gi igazolv\u00e1ny igazolja.\nAz alkalmaz haszn\u00e1lat\u00e1nak l\u00e9p\u00e9sei:\n1)\u00a0\u00a0\u00a0\u00a0\u00a0\u00a0T\u00f6ltse le az\u00a0EESZT mobilalkalmaz\u00e1st\u00a0a telefonj\u00e1ra!\n2)\u00a0\u00a0\u00a0\u00a0\u00a0\u00a0Regisztr\u00e1ljon a\u00a0www.eeszt.gov.hu\u00a0 honlapon! Ehhez elektronikus azonos\u00edt\u00e1s \u00a0sz\u00fcks\u00e9ges (\u00dcgyf\u00e9lkapu, e-Szem\u00e9lyi Igazolv\u00e1ny, Telefonos Azonos\u00edt\u00e1s).\n3)\u00a0\u00a0\u00a0\u00a0\u00a0\u00a0Regisztr\u00e1ci\u00f3 sor\u00e1n meg kell adni egy 6 jegy\u0171 PIN k\u00f3dot, a mobileszk\u00f6z\u00f6n az alkalmaz\u00e1s haszn\u00e1lat\u00e1hoz is csak ezt a PIN k\u00f3dot kell haszn\u00e1lni.\n4)\u00a0 \u00a0 \u00a0 A regisztr\u00e1ci\u00f3 ut\u00e1n az alkalmaz\u00e1s haszn\u00e1latra k\u00e9sz.\n5)\u00a0\u00a0\u00a0\u00a0\u00a0Az alkalmaz\u00e1s haszn\u00e1lat\u00e1hoz jelentkezzen be a regisztr\u00e1ci\u00f3 sor\u00e1n megadott PIN-k\u00f3ddal!\n6)\u00a0\u00a0\u00a0\u00a0\u00a0V\u00e1lassza ki a\u00a0\u00a0COVID-olt\u00e1sigazol\u00e1s men\u00fcpontot; amennyiben van megfelel\u0151 olt\u00e1s, megjelennek annak inform\u00e1ci\u00f3i. A felhaszn\u00e1l\u00f3 azonos\u00edt\u00e1s\u00e1t k\u00f6vet\u0151en igazolja az oltott nev\u00e9t, TAJ-sz\u00e1m\u00e1t, az olt\u00e1s idej\u00e9t, vagy annak hi\u00e1ny\u00e1t.\u00a0\n7)\u00a0\u00a0\u00a0\u00a0\u00a0Ha \u00d6n olyan helyre megy, ahol v\u00e9detts\u00e9gi igazolv\u00e1ny sz\u00fcks\u00e9ges, a szolg\u00e1ltat\u00f3 \u00a0az EESZT Covid Control applik\u00e1ci\u00f3 seg\u00edts\u00e9g\u00e9vel ellen\u0151rizheti az \u00d6n olt\u00e1s\u00e1nak megl\u00e9t\u00e9t.\nA\u00a0szolg\u00e1ltat\u00f3k a vend\u00e9gek/l\u00e1togat\u00f3k bel\u00e9ptet\u00e9sekor teh\u00e1t az\u00a0EESZT Covid Control applik\u00e1ci\u00f3val\u00a0tudj\u00e1k ellen\u0151rizni, hogy a vend\u00e9g/l\u00e1togat\u00f3 oltott-e vagy sem. Ehhez a \u00a0szolg\u00e1ltat\u00f3knak ezt az\u00a0EESZT Covid Control applik\u00e1ci\u00f3t kell let\u00f6lteni\u00fck.\nRegisztr\u00e1ci\u00f3 v\u00e9d\u0151olt\u00e1sra:\u00a0www.vakcinainfo.gov.hu\nRegisztr\u00e1ltaknak online id\u0151pontfoglal\u00f3 olt\u00e1sra\u00a0www.eeszt.gov.hu\nEESZT lakoss\u00e1gi alkalmaz\u00e1s:\u00a0\n\nEESZT Covid Control applik\u00e1ci\u00f3:\u00a0\n\nStore linkek:\nhttps://play.google.com/store/apps/details?id=hu.gov.eeszt.mgw.app.allampolgari\nhttps://apps.apple.com/hu/app/eeszt-lakossagi/id1550970543?l=hu\nhttps://apps.apple.com/hu/app/eeszt-covid-control/id1545742300?l=hu\nhttps://play.google.com/store/apps/details?id=hu.gov.eeszt.mgw.covidpassportcontrol\n\u00a0\n\n"}]