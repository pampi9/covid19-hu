[{"date": "2021-05-03 16:44", "url": "https://koronavirus.gov.hu/cikkek/keddtol-mar-magyarorszagon-elo-kulfoldiek-es-taj-szammal-nem-rendelkezo-kulfoldon-elo-es", "h1": "Keddt\u0151l m\u00e1r a Magyarorsz\u00e1gon \u00e9l\u0151 k\u00fclf\u00f6ldiek \u00e9s a TAJ-sz\u00e1mmal nem rendelkez\u0151, k\u00fclf\u00f6ld\u00f6n \u00e9l\u0151 \u00e9s k\u00fclhoni magyarok is tudnak regisztr\u00e1lni az olt\u00e1sra", "body": "\nAz olt\u00e1si program el\u0151rehalad\u00e1s\u00e1val \u00e9s a j\u00e1rv\u00e1ny megf\u00e9kez\u00e9se \u00e9rdek\u00e9ben keddt\u0151l m\u00e1r a Magyarorsz\u00e1gon \u00e9l\u0151 k\u00fclf\u00f6ldiek \u00e9s a TAJ-sz\u00e1mmal nem rendelkez\u0151 k\u00fclf\u00f6ld\u00f6n \u00e9l\u0151 \u00e9s k\u00fclhoni magyar \u00e1llampolg\u00e1rok is tudnak regisztr\u00e1lni az olt\u00e1sra a www.vakcinainfo.gov.hu honlapon \u2013 az err\u0151l sz\u00f3l\u00f3 korm\u00e1nyrendelet a mai Magyar K\u00f6zl\u00f6nyben lesz olvashat\u00f3.\n\n\nA szem\u00e9lyazonoss\u00e1g hiteles\u00edt\u00e9se \u00e9rdek\u00e9ben a regisztr\u00e1ci\u00f3s fel\u00fclet sz\u00e1mukra m\u00f3dosult.\nAz olt\u00e1st a Magyarorsz\u00e1gon \u00e9l\u0151 k\u00fclf\u00f6ldiekkel kezdj\u00fck, a k\u00fclf\u00f6ld\u00f6n \u00e9l\u0151 magyarok olt\u00e1s\u00e1ra csak k\u00e9s\u0151bb ker\u00fclhet sor. Az itt \u00e9l\u0151 k\u00fclf\u00f6ldiek olt\u00e1sa m\u00e1jus m\u00e1sodik fel\u00e9ben kezd\u0151dhet, amelynek r\u00e9szleteir\u0151l k\u00e9s\u0151bb adunk t\u00e1j\u00e9koztat\u00e1st.\nA TAJ-sz\u00e1mmal nem rendelkez\u0151 Magyarorsz\u00e1gon \u00e9l\u0151 k\u00fclf\u00f6ldieknek a regisztr\u00e1ci\u00f3 sor\u00e1n sz\u00fcks\u00e9ges megadniuk a nevet, az \u00e9letkort, az e-mail c\u00edmet, a telefonsz\u00e1mot \u00e9s az \u00e9rtes\u00edt\u00e9si c\u00edm\u00e9t. Valamint tart\u00f3zkod\u00e1si enged\u00e9llyel rendelkez\u0151 szem\u00e9lyek eset\u00e9ben a tart\u00f3zkod\u00e1si enged\u00e9ly sz\u00e1m\u00e1t, vagy szem\u00e9lyazonos\u00edt\u00f3 sz\u00e1m\u00e1t, tov\u00e1bb\u00e1 az \u00fatlev\u00e9l, vagy szem\u00e9lyazonos\u00edt\u00f3 igazolv\u00e1ny okm\u00e1nyazonos\u00edt\u00f3j\u00e1t. Regisztr\u00e1ci\u00f3:\u00a0https://vakcinainfo.gov.hu/registration\nA TAJ-sz\u00e1mmal nem rendelkez\u0151 k\u00fclf\u00f6ld\u00f6n \u00e9l\u0151 \u00e9s k\u00fclhoni magyar \u00e1llampolg\u00e1rok a regisztr\u00e1ci\u00f3 sor\u00e1n k\u00f6telesek megadni a n\u00e9v, \u00e9letkor, e-mail c\u00edm, \u00e9s telefonsz\u00e1m mellett a szem\u00e9lyazonos\u00edt\u00f3 sz\u00e1mukat vagy magyar \u00fatlevel\u00fck okm\u00e1nyazonos\u00edt\u00f3j\u00e1t, a szem\u00e9lyazonos\u00edt\u00f3 igazolv\u00e1ny okm\u00e1nyazonos\u00edt\u00f3j\u00e1t, a v\u00e9detts\u00e9gi igazolv\u00e1ny k\u00edv\u00e1nt k\u00e9zbes\u00edt\u00e9si c\u00edm\u00e9t.\nKorm\u00e1nyzati T\u00e1j\u00e9koztat\u00e1si K\u00f6zpont\nA vonatkoz\u00f3 korm\u00e1nyrendeletet a Magyar K\u00f6zl\u00f6ny 2021. \u00e9vi 78. sz\u00e1m\u00e1ban olvashatja:\u00a0https://magyarkozlony.hu/dokumentumok/6c76636a5dbfbe4126b6957c432065bfb5894271/megtekintes\n\u00a0\n\u00a0\n\u00a0\n\n"}]