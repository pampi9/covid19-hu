[{"date": "2021-05-17 08:49", "url": "https://koronavirus.gov.hu/cikkek/bakondi-jelentos-veszelyt-jelentenek-beoltatlan-migransok", "h1": "Bakondi: jelent\u0151s vesz\u00e9lyt jelentenek a beoltatlan migr\u00e1nsok", "body": "\nJelent\u0151s vesz\u00e9lyt jelent a beoltatlan migr\u00e1nsok t\u00f6meges megjelen\u00e9se Eur\u00f3p\u00e1ban - mondta a minisztereln\u00f6k belbiztons\u00e1gi f\u0151tan\u00e1csad\u00f3ja az M1 aktu\u00e1lis csatorn\u00e1n vas\u00e1rnap este.\n\n\nBakondi\u00a0Gy\u00f6rgy elmondta: a migr\u00e1nsok egy r\u00e9sz\u00e9t, azokat, akik \"tal\u00e1lkoznak\" a hat\u00f3s\u00e1gokkal, Eur\u00f3p\u00e1ban, p\u00e9ld\u00e1ul Olaszorsz\u00e1gban, sz\u0171rik a koronav\u00edrus-fert\u0151z\u00e9sre, sz\u00fcks\u00e9g eset\u00e9n karant\u00e9nban helyezik el \u0151ket, illetve v\u00e9d\u0151olt\u00e1st kapnak.\n\u00a0\u00a0\u00a0\u00a0A balk\u00e1ni \u00fatvonalat azonban nagyon sok olyan illeg\u00e1lis bev\u00e1ndorl\u00f3 haszn\u00e1lja, aki mindent megtesz, hogy elker\u00fclje a hat\u00f3s\u00e1gokat, mert tart a visszatoloncol\u00e1st\u00f3l. A f\u0151tan\u00e1csad\u00f3 arra h\u00edvta fel a figyelmet, hogy ennek nagy a kock\u00e1zata a j\u00e1rv\u00e1ny terjed\u00e9s\u00e9nek szempontj\u00e1b\u00f3l.\n\u00a0\n\n"}]