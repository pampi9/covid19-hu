[{"date": "2021-05-11 21:31", "url": "https://koronavirus.gov.hu/cikkek/menczer-who-kimondta-hogy-sinopharm-vakcina-az-idoseket-vedi", "h1": "Menczer: a WHO kimondta, hogy a Sinopharm-vakcina az id\u0151seket is v\u00e9di", "body": "\nAz Eg\u00e9szs\u00e9g\u00fcgyi Vil\u00e1gszervezet (WHO) kimondta, hogy a k\u00ednai Sinopharm-vakcina az id\u0151seket is v\u00e9di - k\u00f6z\u00f6lte K\u00fclgazdas\u00e1gi \u00e9s K\u00fcl\u00fcgyminiszt\u00e9rium t\u00e1j\u00e9koztat\u00e1s\u00e9rt \u00e9s Magyarorsz\u00e1g nemzetk\u00f6zi megjelen\u00edt\u00e9s\u00e9\u00e9rt felel\u0151s \u00e1llamtitk\u00e1ra kedden a Facebook-oldal\u00e1ra felt\u00f6lt\u00f6tt vide\u00f3ban.\n\n\nMenczer\u00a0Tam\u00e1s azt mondta, a WHO kedden kiadta a Sinopharm-vakcin\u00e1ra vonatkoz\u00f3 r\u00e9szletes aj\u00e1nl\u00e1sokat. Ebben az \u00e1ll, hogy a jelenleg rendelkez\u00e9sre \u00e1ll\u00f3 adatokra \u00e9p\u00edtve, azok alapj\u00e1n a WHO aj\u00e1nlja a vakcina haszn\u00e1lat\u00e1t a 60 \u00e9v felettiekn\u00e9l is.\n\u00a0\u00a0\u00a0\u00a0Az aj\u00e1nl\u00e1sban az szerepel: nincs arra utal\u00f3 adat, hogy a vakcina m\u00e1sk\u00e9ppen hatna az id\u0151sekn\u00e9l \u00e9s a fiatalokn\u00e1l - k\u00f6z\u00f6lte az \u00e1llamtitk\u00e1r.\nEml\u00e9keztetett, a WHO d\u00f6nt\u00e9se m\u00e1jus 7-\u00e9n sz\u00fcletett meg arr\u00f3l, hogy a Sinopharm vakcin\u00e1ja hat\u00e1sos \u00e9s biztons\u00e1gos.\n\nMTI 2021. m\u00e1jus 11., kedd 19:11\n\n"}]