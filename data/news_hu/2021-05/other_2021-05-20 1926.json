[{"date": "2021-05-20 19:26", "url": "https://koronavirus.gov.hu/cikkek/hetfotol-reszlegesen-feloldjak-korhazi-latogatasi-tilalmat", "h1": "H\u00e9tf\u0151t\u0151l r\u00e9szlegesen feloldj\u00e1k a k\u00f3rh\u00e1zi l\u00e1togat\u00e1si tilalmat ", "body": "\nA j\u00e1rv\u00e1ny enyh\u00fcl\u00e9s\u00e9nek k\u00f6sz\u00f6nhet\u0151en az \u00fajraind\u00edt\u00e1s r\u00e9szek\u00e9nt h\u00e9tf\u0151t\u0151l r\u00e9szlegesen feloldj\u00e1k a tavaly december elej\u00e9n elrendelt k\u00f3rh\u00e1zi l\u00e1togat\u00e1si tilalmat. Az \u00f3vatoss\u00e1g azonban tov\u00e1bbra is indokolt, ez\u00e9rt a l\u00e1togat\u00e1s bizonyos felt\u00e9telekhez k\u00f6t\u00f6tt. Koronav\u00edrus-fert\u0151z\u00e9s miatt kezelt betegek tov\u00e1bbra sem l\u00e1togathat\u00f3k, kiv\u00e9tel az egyedi m\u00e9lt\u00e1nyoss\u00e1g esetei, mely a k\u00f3rh\u00e1z vezet\u00e9s\u00e9t\u0151l k\u00e9rhet\u0151k.\n\n\nEgy beteghez naponta egy l\u00e1togat\u00f3 mehet legfeljebb egy \u00f3r\u00e1s id\u0151tartamra. A bel\u00e9p\u00e9skor testh\u0151m\u00e9rs\u00e9kletm\u00e9r\u00e9s\u00a0 t\u00f6rt\u00e9nik \u00e9s a k\u00f3rh\u00e1z eg\u00e9sz ter\u00fclet\u00e9n k\u00f6telez\u0151 a maszkvisel\u00e9s. A l\u00e1togat\u00f3nak a k\u00f3rh\u00e1zban \u00e9rv\u00e9nyes v\u00e9detts\u00e9gi igazolv\u00e1nyt, vagy annak hi\u00e1ny\u00e1ban a l\u00e1togat\u00e1st megel\u0151z\u0151 48 \u00f3r\u00e1n bel\u00fcl elv\u00e9gzett negat\u00edv PCR-tesztet kell felmutatnia. Amennyiben a beteg \u00e1llapota, az int\u00e9zm\u00e9ny adotts\u00e1gai \u00e9s az id\u0151j\u00e1r\u00e1s is megengedik, akkor a l\u00e1togat\u00e1s t\u00f6rt\u00e9nhet a szabadt\u00e9ren (a k\u00f3rh\u00e1z udvar\u00e1n, kertj\u00e9ben) is. Ebben az esetben nincs korl\u00e1tozva a l\u00e1togat\u00f3k sz\u00e1ma.\nTov\u00e1bbra is k\u00e9rj\u00fck a betegek \u00e9s a hozz\u00e1tartoz\u00f3k egy\u00fcttm\u0171k\u00f6d\u00e9s\u00e9t a k\u00f3rh\u00e1zban \u00e9rv\u00e9nyes v\u00e9delmi el\u0151\u00edr\u00e1sok betart\u00e1s\u00e1hoz. A szab\u00e1lys\u00e9rt\u00e9s ak\u00e1r 50 ezer forint b\u00fcntet\u00e9s kiszab\u00e1s\u00e1val j\u00e1rhat.\n\n\n\u00a0\n\n"}]