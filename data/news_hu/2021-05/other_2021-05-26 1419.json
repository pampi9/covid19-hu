[{"date": "2021-05-26 14:19", "url": "https://koronavirus.gov.hu/cikkek/kasler-jovo-evi-koltsegvetesben-kiemelt-szerep-jut-az-egeszsegugynek", "h1": "K\u00e1sler: a j\u00f6v\u0151 \u00e9vi k\u00f6lts\u00e9gvet\u00e9sben kiemelt szerep jut az eg\u00e9szs\u00e9g\u00fcgynek is", "body": "\nA korm\u00e1ny beny\u00fajtotta a 2022-es b\u00fcdzs\u00e9t, \"az orsz\u00e1g \u00fajraind\u00edt\u00e1s\u00e1nak k\u00f6lts\u00e9gvet\u00e9s\u00e9t\", amelyben kiemelt szerep jut az eg\u00e9szs\u00e9g\u00fcgynek is - mondta az emberi er\u0151forr\u00e1sok minisztere szerd\u00e1n a korm\u00e1ny Facebook-oldal\u00e1n k\u00f6zz\u00e9tett vide\u00f3ban.\n\n\n\"Kiv\u00e1l\u00f3 szakembereinknek k\u00f6sz\u00f6nhetj\u00fck, hogy legy\u0151zt\u00fck a j\u00e1rv\u00e1nyt, ez\u00e9rt is d\u00f6nt\u00f6tt a korm\u00e1ny \u00fagy, hogy minden id\u0151k legnagyobb m\u00e9rt\u00e9k\u0171 orvosib\u00e9r-emel\u00e9s\u00e9t vezetj\u00fck be\" - hangs\u00falyozta\u00a0K\u00e1sler\u00a0Mikl\u00f3s.\n\u00a0\u00a0\u00a0\u00a0Hozz\u00e1tette, hogy a j\u00f6v\u0151 \u00e9vi b\u00fcdzs\u00e9ben mintegy 2884 milli\u00e1rd forint \u00e1ll rendelkez\u00e9sre az eg\u00e9szs\u00e9g\u00fcgy c\u00e9ljaira. Ez a keret 1700 milli\u00e1rd forinttal nagyobb, mint 2010-ben volt, \u00e9s mintegy 770 milli\u00e1rddal t\u00f6bb, mint amit id\u00e9n biztos\u00edtottak.\n\"Miniszterk\u00e9nt \u00f6r\u00f6mmel t\u00f6lt el, hogy a korm\u00e1ny elk\u00f6telezett a magyar eg\u00e9szs\u00e9g\u00fcgy ir\u00e1nt \u00e9s \u00e9vr\u0151l \u00e9vre t\u00f6bb forr\u00e1st biztos\u00edt a magyar emberek eg\u00e9szs\u00e9g\u00fcgyi ell\u00e1t\u00e1s\u00e1ra\" - fogalmazott\u00a0K\u00e1sler\u00a0Mikl\u00f3s.\n\nMTI 2021. m\u00e1jus 26., szerda 13:50\n\n"}]