[{"date": "2021-05-10 08:02", "url": "https://koronavirus.gov.hu/cikkek/szijjarto-torokorszagba-lehet-utazni-barmilyen-oltassal-keddtol", "h1": "Szijj\u00e1rt\u00f3: T\u00f6r\u00f6korsz\u00e1gba is lehet utazni b\u00e1rmilyen olt\u00e1ssal keddt\u0151l", "body": "\nMagyarorsz\u00e1g \u00e9s T\u00f6r\u00f6korsz\u00e1g meg\u00e1llapodott arr\u00f3l, hogy k\u00f6lcs\u00f6n\u00f6sen elfogadja az egym\u00e1s \u00e1ltal ki\u00e1ll\u00edtott olt\u00e1si igazolv\u00e1nyokat keddt\u0151l, \u00e9s mindazok, akik olt\u00e1si igazolv\u00e1nnyal rendelkeznek, szabadon k\u00f6zlekedhetnek a k\u00e9t orsz\u00e1g k\u00f6z\u00f6tt - jelentette be a k\u00fclgazdas\u00e1gi \u00e9s k\u00fcl\u00fcgyminiszter h\u00e9tf\u0151n a Facebook-oldal\u00e1n.\n\n\nSzijj\u00e1rt\u00f3 P\u00e9ter azt mondta, ez azt jelenti, hogy azok a t\u00f6r\u00f6k \u00e9s magyar \u00e1llampolg\u00e1rok, akik m\u00e1r megkapt\u00e1k az olt\u00e1st \u00e9s az err\u0151l sz\u00f3l\u00f3 igazol\u00e1st, teszt \u00e9s karant\u00e9n n\u00e9lk\u00fcl utazhatnak a k\u00e9t orsz\u00e1gba.\n\u00a0\u00a0\u00a0\u00a0\"Ez is vil\u00e1gosan mutatja, hogy hamis volt, \u00e1lh\u00edr volt az a h\u00edresztel\u00e9s a magyar baloldal r\u00e9sz\u00e9r\u0151l, amely \u00fagy sz\u00f3lt, hogy mindazok, akiket keleti olt\u00f3anyaggal oltanak be, majd nem utazhatnak\" - fogalmazott a miniszter.\n\n\nMTI 2021. m\u00e1jus 10., h\u00e9tf\u0151 7:47\n\n"}]