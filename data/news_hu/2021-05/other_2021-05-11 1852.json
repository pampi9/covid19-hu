[{"date": "2021-05-11 18:52", "url": "https://koronavirus.gov.hu/cikkek/kasler-diakok-90-szazalekos-jelenlete-mellett-indult-ujra-az-oktatas", "h1": "K\u00e1sler: a di\u00e1kok 90 sz\u00e1zal\u00e9kos jelenl\u00e9te mellett indult \u00fajra az oktat\u00e1s", "body": "\nAz \u00e9rintett di\u00e1kok 90 sz\u00e1zal\u00e9kos jelenl\u00e9te mellett indult \u00fajra az oktat\u00e1s az \u00e1ltal\u00e1nos iskol\u00e1k fels\u0151 tagozataiban \u00e9s a k\u00f6z\u00e9piskol\u00e1kban h\u00e9tf\u0151n - k\u00f6z\u00f6lte az emberi er\u0151forr\u00e1sok minisztere kedden a Facebook-oldal\u00e1n.\n\n\nK\u00e1sler\u00a0Mik\u00f3s \u00fagy fogalmazott, \"a magas jelenl\u00e9ti ar\u00e1nyok visszaigazolj\u00e1k c\u00e9lunkat, hogy az aktu\u00e1lis j\u00e1rv\u00e1nyhelyzet f\u00e9ny\u00e9ben haz\u00e1nk az \u00e9let valamennyi ter\u00fclet\u00e9n, \u00edgy a k\u00f6znevel\u00e9sben is, fokozatosan \u00fajraindulhasson\".\n\u00a0\u00a0\u00a0\u00a0Ennek kulcsa azonban tov\u00e1bbra is az emberek min\u00e9l nagyobb ar\u00e1ny\u00fa \u00e1toltotts\u00e1ga - h\u00edvta fel a figyelmet a miniszter, hozz\u00e1t\u00e9ve, ehhez r\u00f6videsen m\u00e1r a 16 \u00e9s 18 \u00e9v k\u00f6z\u00f6ttiek is hozz\u00e1j\u00e1rulhatnak.\u00a0K\u00e1sler\u00a0Mikl\u00f3s arra biztatja a fiatalokat is, hogy jelentkezzenek \u00e9s \u00e9ljenek az olt\u00e1s lehet\u0151s\u00e9g\u00e9vel.\n\nMTI 2021. m\u00e1jus 11., kedd 18:09\n\n"}]