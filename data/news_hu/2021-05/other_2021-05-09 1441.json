[{"date": "2021-05-09 14:41", "url": "https://koronavirus.gov.hu/cikkek/kasler-mindenki-eljen-az-oltas-lehetosegevel-0", "h1": "K\u00e1sler: mindenki \u00e9ljen az olt\u00e1s lehet\u0151s\u00e9g\u00e9vel!", "body": "\nA szem\u00e9lyes felel\u0151ss\u00e9g fontoss\u00e1g\u00e1t hangs\u00falyozva biztatott mindenkit a koronav\u00edrus elleni v\u00e9d\u0151olt\u00e1sra az emberi er\u0151forr\u00e1sok minisztere vas\u00e1rnap k\u00f6z\u00f6ss\u00e9gi oldal\u00e1n.\n\n\nK\u00e1sler Mikl\u00f3s a bejegyz\u00e9sben megosztott vide\u00f3ban k\u00f6z\u00f6lte: m\u00e1r a t\u00e1rsadalom jelent\u0151s r\u00e9sze v\u00e9detts\u00e9ggel rendelkezik a koronav\u00edrus ellen.\n\u00a0\u00a0\u00a0\u00a0Ha hozz\u00e1adjuk azokat, akik m\u00e1r \u00e1testek a fert\u0151z\u00e9sen \u00e9s felgy\u00f3gyultak, akkor k\u00f6r\u00fclbel\u00fcl \u00f6tmilli\u00f3 k\u00f6rny\u00e9k\u00e9n lehet a v\u00e9dettek sz\u00e1ma - mondta.\n\u00a0\u00a0\u00a0\u00a0Magyarorsz\u00e1gon most j\u00f6tt el az a pillanat, amikor mindenki maga d\u00f6ntheti el, k\u00e9ri-e a vakcin\u00e1t, \u00e9s az olt\u00e1s lehet\u0151s\u00e9g\u00e9vel \u00e9lve biztos\u00edtja immunit\u00e1s\u00e1t, vagy saj\u00e1t felel\u0151ss\u00e9gre v\u00e1llalja a fert\u0151z\u00e9s kock\u00e1zat\u00e1t - emelte ki.\n\u00a0\u00a0\u00a0\u00a0A miniszter hozz\u00e1tette: mindenkinek van felel\u0151ss\u00e9ge t\u00e1rsai ir\u00e1nt.\n\u00a0\u00a0\u00a0\u00a0\"Az \u00e1llam mindent megtett, amit az \u00e1llam megtehetett\" - mondta K\u00e1sler Mikl\u00f3s.\n\nMTI 2021. m\u00e1jus 9.\n\n"}]