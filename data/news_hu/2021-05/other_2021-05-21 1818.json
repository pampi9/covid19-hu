[{"date": "2021-05-21 18:18", "url": "https://koronavirus.gov.hu/cikkek/varga-judit-kormany-szamara-legfontosabb-magyar-emberek-szabad-mozgasanak-biztositasa", "h1": "Varga Judit: a korm\u00e1ny sz\u00e1m\u00e1ra a legfontosabb a magyar emberek szabad mozg\u00e1s\u00e1nak biztos\u00edt\u00e1sa", "body": "\nA korm\u00e1ny sz\u00e1m\u00e1ra az a legfontosabb, hogy biztos\u00edtsa a magyar emberek szabad mozg\u00e1s\u00e1t - hangs\u00falyozta p\u00e9nteken a Facebook-oldal\u00e1n az igazs\u00e1g\u00fcgyi miniszter.\n\n\u00a0Varga Judit azt \u00edrta: \"Gy\u0151z\u00f6tt a j\u00f3zan \u00e9sz! Az Eur\u00f3pai Parlament tegnap este k\u00e9nytelen volt feladni abszurd k\u00f6vetel\u00e9seit az EU Digit\u00e1lis Covid Igazolv\u00e1nyok kapcs\u00e1n \u00e9s a megsz\u00fcletett meg\u00e1llapod\u00e1s alapj\u00e1n a tag\u00e1llamok b\u00e1rmilyen olt\u00e1st elismerhetnek\".\n\u00a0\u00a0\u00a0\u00a0A t\u00e1rcavezet\u0151 ezzel kapcsolatban a korm\u00e1ny sz\u00e1m\u00e1ra a legfontosabbnak nevezte, hogy biztos\u00edtsa a magyar emberek szabad mozg\u00e1s\u00e1t.\n\u00a0\u00a0\u00a0\u00a0\u00dagy folytatta: mivel az uni\u00f3s igazolv\u00e1ny leghamarabb ny\u00e1r k\u00f6zep\u00e9n l\u00e9p \u00e9letbe, a magyar v\u00e9detts\u00e9gi igazol\u00e1s pedig m\u00e1r hetek \u00f3ta m\u0171k\u00f6dik, ez\u00e9rt annak \u00e9rdek\u00e9ben, hogy a magyarok mihamarabb k\u00fclf\u00f6ldre utazhassanak, \"sorra k\u00f6tj\u00fck a k\u00e9toldal\u00fa meg\u00e1llapod\u00e1sokat EU-s \u00e9s harmadik \u00e1llamokkal egym\u00e1s nemzeti olt\u00e1si igazol\u00e1sainak k\u00f6lcs\u00f6n\u00f6s elfogad\u00e1s\u00e1r\u00f3l\".\n\nMTI 2021. m\u00e1jus 21.\n\n"}]