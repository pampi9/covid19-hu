[{"date": "2021-05-04 12:52", "url": "https://koronavirus.gov.hu/cikkek/16-18-eves-fiatalok-pentekig-regisztraljatok", "h1": "16-18 \u00e9ves fiatalok \u2013 P\u00e9ntekig regisztr\u00e1ljatok!", "body": "\nArra k\u00e9rj\u00fck az olt\u00e1st k\u00e9r\u0151 16 \u00e9s 18 \u00e9v k\u00f6z\u00f6tti fiatalokat illetve sz\u00fcleiket, hogy ha m\u00e9g nem tett\u00e9k, akkor m\u00e1jus 7. p\u00e9ntekig regisztr\u00e1ljanak az olt\u00e1sra a www.vakcinainfo.gov.hu honlapon. Csak az \u00e9rv\u00e9nyes regisztr\u00e1ci\u00f3val rendelkez\u0151k tudnak majd online id\u0151pontot foglalni a j\u00f6v\u0151 h\u00e9t m\u00e1sodik fel\u00e9ben tervezett olt\u00e1sra, amely Pfizer-vakcin\u00e1val fog t\u00f6rt\u00e9nni a k\u00f3rh\u00e1zi olt\u00f3pontokon. Az ehhez sz\u00fcks\u00e9ges vakcin\u00e1t a ma \u00e9rkezett Pfizer-sz\u00e1ll\u00edtm\u00e1nyb\u00f3l biztos\u00edtjuk. Az olt\u00e1s a 16. \u00e9let\u00e9vet bet\u00f6lt\u00f6tt fiatalnak adhat\u00f3.\n\n\nArra k\u00e9rj\u00fck a sz\u00fcl\u0151ket, t\u00f6rv\u00e9nyes k\u00e9pvisel\u0151ket, hogy ha m\u00e9g nem tett\u00e9k, akkor min\u00e9l el\u0151bb regisztr\u00e1lj\u00e1k az ebbe a korcsoportba tartoz\u00f3 gyermekeiket. K\u00e9rj\u00fck, hogy a regisztr\u00e1ci\u00f3kor figyeljenek a szem\u00e9lyes \u00e9s el\u00e9rhet\u0151s\u00e9gi adatok pontos kit\u00f6lt\u00e9s\u00e9re! Regisztr\u00e1ci\u00f3:\u00a0www.vakcinainfo.gov.hu\u00a0\nA 16 \u00e9s 17 \u00e9vesek eset\u00e9ben az \u00e9rv\u00e9nyes regisztr\u00e1ci\u00f3 eset\u00e9n az olt\u00e1s id\u0151pontj\u00e1ra sz\u00fcl\u0151i hozz\u00e1j\u00e1rul\u00e1si nyilatkozatot is kell vinni\u00fck.\nFelh\u00edvjuk a sz\u00fcl\u0151k figyelm\u00e9t, hogy a 16. \u00e9let\u00e9vet m\u00e9g be nem t\u00f6lt\u00f6tt gyermekek regisztr\u00e1ci\u00f3ja tov\u00e1bbra sem \u00e9rv\u00e9nyes, ahogy az az adatv\u00e9delmi t\u00e1j\u00e9koztat\u00f3ban is szerepel:\u00a0https://vakcinainfo.gov.hu/adatkezelesi-tajekoztato. A 16 \u00e9v alattiak olt\u00e1sa ugyanis\u00a0m\u00e9g nem enged\u00e9lyezett.\nAz a 18 \u00e9v alatti, aki a fenti id\u0151pontot megel\u0151z\u0151en regisztr\u00e1lt, de csak most v\u00e1lt jogosultt\u00e1 a regisztr\u00e1ci\u00f3ra, annak \u00fajb\u00f3l sz\u00fcks\u00e9ges regisztr\u00e1lnia, mivel a kor\u00e1bbi regisztr\u00e1ci\u00f3j\u00e1t 2021. \u00e1prilis 30-\u00e1n reggel 8 \u00f3ra el\u0151tt \u00e9rv\u00e9nyes adatkezel\u00e9si t\u00e1j\u00e9koztat\u00f3 szerint t\u00f6r\u00f6lni kellett.\nAz olt\u00e1sra t\u00f6rt\u00e9n\u0151 regisztr\u00e1ci\u00f3t k\u00f6vet\u0151en a regisztr\u00e1ci\u00f3 \u00e9rv\u00e9nyes\u00edt\u00e9s\u00e9ig ebben az esetben is sz\u00fcks\u00e9ges n\u00e9h\u00e1ny munkanap, am\u00edg a regisztr\u00e1ci\u00f3s fel\u00fclet adatai \u00e1tker\u00fclnek a NEAK lek\u00e9rdez\u0151 fel\u00fclet\u00e9nek adatb\u00e1zis\u00e1ba:\u00a0https://vakcinareg.neak.gov.hu/regisztracio/\n\n\n"}]