[{"date": "2021-05-08 10:56", "url": "https://koronavirus.gov.hu/cikkek/orban-viktor-az-oltason-mulik-hogy-mikor-indithatjuk-ujra-gazdasagainkat", "h1": "Orb\u00e1n Viktor: az olt\u00e1son m\u00falik, hogy mikor ind\u00edthatjuk \u00fajra a gazdas\u00e1gainkat", "body": "\nAz olt\u00e1son m\u00falik, hogy mikor ind\u00edthatjuk \u00fajra a gazdas\u00e1gainkat - hangs\u00falyozta Orb\u00e1n Viktor minisztereln\u00f6k Port\u00f3ban, az Eur\u00f3pai Uni\u00f3 szoci\u00e1lis cs\u00facstal\u00e1lkoz\u00f3j\u00e1nak els\u0151 munkanapj\u00e1t k\u00f6vet\u0151en a k\u00f6z\u00f6ss\u00e9gi oldal\u00e1n szombaton k\u00f6zz\u00e9tett vide\u00f3ban.\n\n\nA korm\u00e1nyf\u0151 azt mondta: Port\u00f3ban most \u00e9jjel egy \u00f3ra van, otthon meg \u00e9jjel kett\u0151, v\u00e9get \u00e9rt az Eur\u00f3pai Tan\u00e1cs \u00fcl\u00e9s\u00e9nek els\u0151 napja. \u00a0\u00a0\u00a0\u00a0\"Vakcina, olt\u00e1s, a gazdas\u00e1g \u00fajraind\u00edt\u00e1sa, ez itt a legfontosabb t\u00e9ma\" - k\u00f6z\u00f6lte.\n\u00a0\u00a0\u00a0\u00a0\u00d6r\u00f6mmel fogadta mindenki az Eg\u00e9szs\u00e9g\u00fcgyi Vil\u00e1gszervezet (WHO) d\u00f6nt\u00e9s\u00e9t, hogy egy \u00fajabb vakcin\u00e1t min\u0151s\u00edtettek biztons\u00e1gosnak \u00e9s aj\u00e1nlj\u00e1k haszn\u00e1latra - utalt Orb\u00e1n Viktor arra, hogy a WHO j\u00f3v\u00e1hagyta p\u00e9nteken a k\u00ednai Sinopharm \u00e1llami gy\u00f3gyszergy\u00e1r \u00e1ltal a koronav\u00edrus ellen kifejlesztett vakcina v\u00e9szhelyzeti alkalmaz\u00e1s\u00e1t.\n\u00a0\u00a0\u00a0\u00a0A minisztereln\u00f6k lesz\u00f6gezte: ezen m\u00falik minden. \u00dagy folytatta: egyet\u00e9rtettek abban, hogy az olt\u00e1sellenes hangokkal \u00e9s kamp\u00e1nyokkal szemben fel kell l\u00e9pni, \u00e9s \"pr\u00f3b\u00e1ljunk mindenkit eg\u00e9sz Eur\u00f3p\u00e1ban meggy\u0151zni arr\u00f3l, hogy vegye fel az olt\u00e1st\".\n\u00a0\u00a0\u00a0\u00a0Ezen m\u00falik, hogy mikor ind\u00edthatjuk \u00fara a gazdas\u00e1gainkat - hangs\u00falyozta.\n\u00a0\u00a0\u00a0\u00a0\"Gyors alv\u00e1s, holnap folytatjuk\" - z\u00e1rta szavait a minisztereln\u00f6k.\nMTI\n\n"}]