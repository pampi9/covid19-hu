[{"date": "2021-05-27 15:34", "url": "https://koronavirus.gov.hu/cikkek/mar-24-ezer-embert-oltottak-be-honvedsegi-oltobuszokon", "h1": "M\u00e1r 24 ezer embert oltottak be a honv\u00e9ds\u00e9gi olt\u00f3buszokon", "body": "\nM\u00e1r 24 ezer embert oltottak be a honv\u00e9ds\u00e9gi olt\u00f3buszokon - \u00edrta a honvedelem.hu cs\u00fct\u00f6rt\u00f6k\u00f6n.\n\n\nA Magyar Honv\u00e9ds\u00e9g \u00f6t olt\u00f3buszt fejlesztett ki az olt\u00e1si feladatok v\u00e9grehajt\u00e1s\u00e1ra. Az eg\u00e9szs\u00e9g\u00fcgyi szakemberek a mobil olt\u00f3\u00e1llom\u00e1sok egyidej\u0171 alkalmaz\u00e1s\u00e1val buszonk\u00e9nt 180, \u00f6sszesen mintegy 900 ember immuniz\u00e1l\u00e1s\u00e1t tudj\u00e1k elv\u00e9gezni naponta.\n\u00a0\u00a0\u00a0\u00a0Az el\u0151\u00edr\u00e1sok szerint az olt\u00e1s bead\u00e1s\u00e1hoz orvos sz\u00fcks\u00e9ges, \u00edgy buszonk\u00e9nt \u00e1tlagosan t\u00edz eg\u00e9szs\u00e9g\u00fcgyi szakember vesz r\u00e9szt a feladatban. A Magyar Honv\u00e9ds\u00e9g olt\u00f3buszainak szak\u00e1llom\u00e1nya jelenleg h\u00e1romf\u00e9le olt\u00f3anyaggal dolgozik: Pfizer, AstraZeneca, valamint Janssen.\nA mobil olt\u00f3\u00e1llom\u00e1sok m\u0171k\u00f6d\u00e9s\u00e9nek kezdete \u00f3ta 12 megy\u00e9ben, 108 telep\u00fcl\u00e9sen \u00f6sszesen 23 752 ember immuniz\u00e1ci\u00f3ja t\u00f6rt\u00e9nt meg szerd\u00e1ig bez\u00e1r\u00f3lag - \u00edrt\u00e1k a honv\u00e9delmi port\u00e1lon.\n\nMTI 2021. m\u00e1jus 27.\n\n"}]