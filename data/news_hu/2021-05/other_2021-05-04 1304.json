[{"date": "2021-05-04 13:04", "url": "https://koronavirus.gov.hu/cikkek/varga-mihaly-jovo-evi-koltsegvetes-gazdasag-ujrainditasarol-szol", "h1": "Varga Mih\u00e1ly: a j\u00f6v\u0151 \u00e9vi k\u00f6lts\u00e9gvet\u00e9s a gazdas\u00e1g \u00fajraind\u00edt\u00e1s\u00e1r\u00f3l sz\u00f3l", "body": "\nA j\u00e1rv\u00e1ny miatt a 2022-es k\u00f6lts\u00e9gvet\u00e9s tervezet\u00e9nek leghangs\u00falyosabb eleme a gazdas\u00e1g \u00fajraind\u00edt\u00e1sa, mindemellett meg\u0151rzi a korm\u00e1ny eddigi \u00e9rt\u00e9keit, \u00edgy a csal\u00e1dok v\u00e9delm\u00e9nek, a gyermeket nevel\u0151k t\u00e1mogat\u00e1s\u00e1nak az id\u0151sek megbecs\u00fcl\u00e9s\u00e9nek is kiemelt szerep jut benne - mondta\u00a0Varga Mih\u00e1ly\u00a0p\u00e9nz\u00fcgyminiszter annak alkalm\u00e1b\u00f3l, hogy a 2022-es k\u00f6lts\u00e9gvet\u00e9si t\u00f6rv\u00e9nyjavaslatot \u00e1tny\u00fajtotta Latorcai J\u00e1nosnak, az Orsz\u00e1ggy\u0171l\u00e9s aleln\u00f6k\u00e9nek Budapesten, a parlamentben, kedden.\n\n\nKiemelte: a 2022-es k\u00f6lts\u00e9gvet\u00e9si t\u00f6rv\u00e9nyjavaslatban a korm\u00e1ny dinamikus, 5,2 sz\u00e1zal\u00e9kos gazdas\u00e1gi n\u00f6veked\u00e9ssel sz\u00e1mol, GDP-ar\u00e1nyosan 5,9 sz\u00e1zal\u00e9kos hi\u00e1nyc\u00e9l \u00e9s 79,3 sz\u00e1zal\u00e9kos \u00e1llamad\u00f3ss\u00e1g mellett.\n\u00a0\u00a0\u00a0\u00a0A javaslat hat c\u00e9lnak felel meg, ezek: a gazdas\u00e1g \u00fajraind\u00edt\u00e1sa, a csal\u00e1dok t\u00e1mogat\u00e1sa, a 13. havi nyugd\u00edj vissza\u00e9p\u00edt\u00e9se, a 25 \u00e9v alatti fiatalok ad\u00f3mentess\u00e9ge, a munk\u00e1ltat\u00f3i ad\u00f3terhek tov\u00e1bbi cs\u00f6kkent\u00e9se \u00e9s a munkahelyteremt\u00e9shez, illetve a beruh\u00e1z\u00e1sok t\u00e1mogat\u00e1s\u00e1hoz sz\u00fcks\u00e9ges forr\u00e1sok biztos\u00edt\u00e1sa - mondta a p\u00e9nz\u00fcgyminiszter.\n\n\n"}]