[{"date": "2021-05-21 13:49", "url": "https://koronavirus.gov.hu/cikkek/magyarorszagra-erkezett-vakcinak-tipusa-es-mennyisege-17", "h1": "Magyarorsz\u00e1gra \u00e9rkezett vakcin\u00e1k t\u00edpusa \u00e9s mennyis\u00e9ge", "body": "\nMa meg\u00e9rkezett a Sinopharm vakcin\u00e1b\u00f3l megrendelt utols\u00f3 sz\u00e1ll\u00edtm\u00e1ny is. A v\u00e1rt 500 ezer adagon t\u00fal tov\u00e1bbi 200 ezer vakcina is \u00e9rkezett\u00a0K\u00edna adom\u00e1nyak\u00e9nt. Ma m\u00e1r a vakcina nem akad\u00e1lya annak, hogy valaki olt\u00e1st kapjon. Az id\u0151pontfoglal\u00f3ban jelenleg is foglalhat\u00f3ak olt\u00e1si id\u0151pontok a regisztr\u00e1ltak sz\u00e1m\u00e1ra Pfizer, Sinopharm, AstraZeneca \u00e9s Szputnyik olt\u00e1sokra.\u00a0Az uni\u00f3s olt\u00e1si ranglist\u00e1n Magyarorsz\u00e1g tov\u00e1bbra is a kiemelked\u0151 m\u00e1sodik helyen \u00e1ll. A magyar lakoss\u00e1g \u00e1toltotts\u00e1ga m\u00e1r meghaladta az 50%-ot, szemben a 33%-os uni\u00f3s \u00e1tlaggal. A magyar lakoss\u00e1g magas \u00e1toltotts\u00e1g\u00e1nak is k\u00f6sz\u00f6nhet\u0151, hogy elvonul\u00f3ban van a j\u00e1rv\u00e1ny harmadik hull\u00e1ma \u00e9s fokozatosan feloldhat\u00f3ak a korl\u00e1toz\u00e1sok. Az \u00f6tmilliomodik beoltott ut\u00e1n \u00e9letbe l\u00e9p az \u00fajraind\u00edt\u00e1s \u00fajabb fokozata. Eddig t\u00f6bb mint 5 milli\u00f3 144 ezren regisztr\u00e1ltak olt\u00e1sra \u00e9s 88%-uk meg is kapta azt.\n\n\nA regisztr\u00e1ltak m\u00e1r interneten is tudnak id\u0151pontot foglalni. Id\u0151pontfoglal\u00f3:\u00a0https://www.eeszt.gov.hu/hu/web/guest/covid-oltas-idopontfoglalas\nMagyarorsz\u00e1g\u00a0\u00f6sszesen 24 milli\u00f3 adag olt\u00f3anyagot v\u00e1r az uni\u00f3s beszerz\u00e9sb\u0151l, ennek eddig a\u00a023%-a \u00e9rkezett meg n\u00e9gy gy\u00e1rt\u00f3t\u00f3l (Pfizer, Modena, AstraZeneca, Janssen).\u00a0A legt\u00f6bb vakcin\u00e1t (3,5 milli\u00f3 adagot) a Pfizer sz\u00e1ll\u00edtotta. Mivel a jelenleg alkalmazott vakcin\u00e1k k\u00f6z\u00fcl csak a Pfizer enged\u00e9lyezett 16-18 \u00e9v k\u00f6z\u00f6ttiek olt\u00e1s\u00e1ra, m\u00e1jus 13-t\u00f3l ezzel a vakcin\u00e1val kezd\u0151d\u00f6tt meg ennek a koroszt\u00e1lynak az olt\u00e1sa. A Janssen vakcin\u00e1t a honv\u00e9ds\u00e9gi olt\u00f3buszokon \u00e9s a h\u00e1ziorvosokn\u00e1l is haszn\u00e1lj\u00e1k.\nMiut\u00e1n az uni\u00f3s beszerz\u00e9sb\u0151l lassan \u00e9s kev\u00e9s vakcina \u00e9rkezik, az olt\u00e1sok felgyors\u00edt\u00e1sa \u00e9rdek\u00e9ben Magyarorsz\u00e1g tov\u00e1bbi 7 milli\u00f3 adag orosz \u00e9s\u00a0k\u00ednai vakcin\u00e1t is v\u00e1s\u00e1rolt. A megrendelt 2 milli\u00f3 adag Szputnyik vakcin\u00e1b\u00f3l m\u00e1ra az \u00f6sszes olt\u00f3anyagot megkapta Magyarorsz\u00e1g, ez\u00e9rt aki Szputnyik olt\u00e1st szeretne, az foglalja le miel\u0151bb az online id\u0151pontfoglal\u00f3ban, mert m\u00e1r csak korl\u00e1tozott mennyis\u00e9gben van kint ebb\u0151l a vakcin\u00e1b\u00f3l a k\u00f3rh\u00e1zi olt\u00f3pontokon. A Sinopharm vakcin\u00e1b\u00f3l is m\u00e1ra meg\u00e9rkezett az \u00f6sszes\u00a0 megrendelt 5 milli\u00f3 adag, s\u0151t azon fel\u00fcl tov\u00e1bbi 200 ezer adagot is kapott adom\u00e1nyk\u00e9nt Magyarorsz\u00e1g.\nAhogy a lenti t\u00e1bl\u00e1zatban is l\u00e1tszik, a megrendelt keleti vakcin\u00e1k mind be\u00e9rkeztek, s\u0151t a megrendeltn\u00e9l t\u00f6bb is \u00e9rkezett. A megrendelt nyugati vakcin\u00e1b\u00f3l is m\u00e9g 18 milli\u00f3 adagot v\u00e1runk ( 7,3 milli\u00f3 Pfizert, 1,2 milli\u00f3 Modern\u00e1t, 4,2 milli\u00f3 Janssent \u00e9s a sz\u00e1ll\u00edtm\u00e1nyok bizonytalans\u00e1g\u00e1val egy\u00fctt m\u00e9g t\u00f6bb milli\u00f3 AstraZenec\u00e1t is).\nMindez b\u0151ven elegend\u0151 a h\u00e1tral\u00e9v\u0151, vagy ak\u00e1r a harmadik k\u00f6r\u00f6s olt\u00e1sokhoz.\u00a0Magyarorsz\u00e1g c\u00e9lja azonban az, hogy \u00f6nell\u00e1t\u00f3 legyen olt\u00f3anyagokb\u00f3l, ez\u00e9rt \u00e9p\u00fcl Debrecenben a Nemzeti Olt\u00f3anyaggy\u00e1r, ahol majd a -\u00a0jelenleg m\u00e9g fejleszt\u00e9s alatt \u00e1ll\u00f3 - magyar koronav\u00edrus elleni vakcina gy\u00e1rt\u00e1s\u00e1t is tervezik.\nA magyar korm\u00e1ny a vakcinabeszerz\u00e9sek \u00fcgy\u00e9ben a nyilv\u00e1noss\u00e1g p\u00e1rtj\u00e1n \u00e1ll. Guly\u00e1s Gergely\u00a0Minisztereln\u00f6ks\u00e9get vezet\u0151 miniszter\u00a0kor\u00e1ban nyilv\u00e1noss\u00e1gra hozta a k\u00ednai \u00e9s az orosz szerz\u0151d\u00e9seket. Emellett a korm\u00e1ny arra k\u00e9rte az Eur\u00f3pai Bizotts\u00e1got, hogy \u0151k is hozz\u00e1k nyilv\u00e1noss\u00e1gra a Br\u00fcsszel \u00e1ltal k\u00f6t\u00f6tt vakcinaszerz\u0151d\u00e9seket.\nA baloldal hazugs\u00e1gaival ellent\u00e9tben nem \u00e1ll t\u00f6bb milli\u00f3 adag vakcina rakt\u00e1rakban, az eddig Magyarorsz\u00e1gra \u00e9rkezett olt\u00f3anyagok nagy r\u00e9sz\u00e9t m\u00e1r beoltott\u00e1k els\u0151 \u00e9s m\u00e1sodik olt\u00e1sokra, minden az orsz\u00e1gba \u00e9rkez\u0151 vakcin\u00e1t r\u00f6vid id\u0151n bel\u00fcl kisz\u00e1ll\u00edtanak az olt\u00f3pontokra \u00e9s a h\u00e1ziorvosokhoz. Az a vakcina, amely m\u00e1r az orsz\u00e1gban van, de \u00e9ppen m\u00e9g nincs beoltva, az vagy m\u00e1sodik k\u00f6r\u00f6s olt\u00e1sra biztons\u00e1gi tartal\u00e9k, vagy \u00e9ppen kisz\u00e1ll\u00edt\u00e1s alatt van, vagy hat\u00f3s\u00e1gi vizsg\u00e1lat alatt \u00e1ll \u00e9s annak befejez\u00e9sig nem enged\u00e9lyezett az olt\u00e1sra.\n\n\n\n\n\u00a0\n\n\n\u00a0\n\n\nMagyarorsz\u00e1gnak sz\u00e1nt mennyis\u00e9g az EU beszerz\u00e9sb\u0151l\u00a0(lakoss\u00e1g ar\u00e1nyosan)\n\n\nEbb\u0151l meg\u00e9rkezett\n\n\n\n\n\u00a0\n\n\n\u00a0\n\n\nAdag\n\n\nF\u0151\n\n\nAdag\n\n\nF\u0151\n\n\n%\n\n\n\n\n1\n\n\nPfizer-BioNtech\n\n\n10 874 511\n\n\n5 437 256\n\n\n3 566 535\n\n\n1 783 268\n\n\n33%\n\n\n\n\n2\n\n\nModerna\n\n\n1 723 610\n\n\n861 805\n\n\n561 600\n\n\n280 800\n\n\n33%\n\n\n\n\n3\n\n\nAstraZeneca\n\n\n6 513 460\n\n\n3 256 730\n\n\n1 233 100\n\n\n616 550\n\n\n19%\n\n\n\n\n4\n\n\nJanssen\n\n\n4 309 022\n\n\n4 309 022\n\n\n121 200\n\n\n121 200\n\n\n3%\n\n\n\n\n\u00a0\n\n\nCureVac\n\n\n500 000\n\n\n250 000\n\n\n0\n\n\n0\n\n\n0%\n\n\n\n\n\u00a0\n\n\nEU beszerz\u00e9sb\u0151l\n\n\n23 920 603\n\n\n14 114 813\n\n\n5 482 435\n\n\n2 801 818\n\n\n23%\n\n\n\n\n\u00a0\n\n\n\n\u00a0\n\u00a0\n\nMagyarorsz\u00e1g \u00e1ltal szerz\u0151d\u00f6tt mennyis\u00e9g\n\n\nEbb\u0151l meg\u00e9rkezett\n\n\n\n\n5\n\n\nSzputynik\n\n\n2 000 000\n\n\n1 000 000\n\n\n2 005 600\n\n\n1 002 800\n\n\n100%\n\n\n\n\n6\n\n\nSinopharm\n\n\n5 000 000\n\n\n2 500 000\n\n\n5 200 000\n\n\n2 600 000\n\n\n104%\n\n\n\n\n\u00a0\n\n\n\"keleti vakcina\"\n\n\n7 000 000\n\n\n3 500 000\n\n\n7 205 600\n\n\n3 602 800\n\n\n103%\n\n\n\n\n\u00a0\n\n\n\n\n\u00a0\n\n\n\u00d6sszesen\n\n\n30 920 603\n\n\n17 614 813\n\n\n12 688 035\n\n\n6 404 618\n\n\n41%\n\n\n\n\n\u00a0\nMagyarorsz\u00e1gon jelenleg alkalmazott vakcin\u00e1k:\n\n\n\n\n\u00a0\n\nVakcina gy\u00e1rt\u00f3ja\nH\u00e1ny olt\u00e1s kell bel\u0151le?\nH\u00e1ny nap a k\u00fcl\u00f6nbs\u00e9g a k\u00e9t olt\u00e1s k\u00f6z\u00f6tt?\nMikor \u00e9s hol kezdtek vele Magyarorsz\u00e1gon oltani?\nKinek adhat\u00f3?\nKr\u00f3nikus betegeket oltanak vele?\nB\u0151vebben\n\n\n\n1\n\n\nPfizer- Biontech\n\n\n2\n\n\nM\u00e1rcius 1-t\u0151l: 35 nap\n\n\n2020. december 26. k\u00f3rh\u00e1zi olt\u00f3pontokon eg\u00e9szs\u00e9g\u00fcgyi dolgoz\u00f3kat, majd id\u0151sotthonokban, regisztr\u00e1lt id\u0151seket (h\u00e1ziorvosokn\u00e1l \u00e9s k\u00f3rh\u00e1zi olt\u00f3pontokon)\n\n\n18 \u00e9v felettieket oltanak vele\n\n\nigen\n\n\nPfizer-BionTech vakcina - lakoss\u00e1gi t\u00e1j\u00e9koztat\u00f3\n\n\n\n\n2\n\n\nModerna\n\n\n2\n\n\n28 nap\n\n\n2021. janu\u00e1r k\u00f6zepe id\u0151sotthonokban, illetve h\u00e1ziorvosokn\u00e1l, k\u00f3rh\u00e1zi olt\u00f3pontokon is\n\n\n18 \u00e9v felettieket oltanak vele\n\n\nigen\n\n\nModerna vakcina - lakoss\u00e1gi t\u00e1j\u00e9koztat\u00f3\n\n\n\n\n3\n\n\nSzputnyik\n\n\n2\n\n\n21 nap\n\n\n2021.febru\u00e1r regisztr\u00e1lt id\u0151seket\u00a0\n\t\t\t(k\u00f3rh\u00e1zi olt\u00f3pontokon)\n\n\n18 \u00e9v felettieket oltanak vele\n\n\nbizonyos - az alkalmaz\u00e1si el\u0151\u00edr\u00e1sban r\u00f6gz\u00edtett - kock\u00e1zati\u00a0kr\u00f3nikus betegs\u00e9gek eset\u00e9n nem adj\u00e1k\n\n\nSzputnyik-vakcina lakoss\u00e1gi t\u00e1j\u00e9koztat\u00f3\n\n\n\n\n4\n\n\nAstraZeneca\n\n\n2\n\n\n4 - 12 h\u00e9t\n\n\n2021. febru\u00e1r\u00a0\n\t\t\t60 \u00e9v alatti kr\u00f3nikus betegeket kezdtek vele oltani\n\n\nKezdetben 18-59 \u00e9v k\u00f6z\u00f6ttieket oltottak vele\nM\u00e1rcius 3. bejelent\u00e9s: 18 \u00e9v felett adhat\u00f3, id\u0151seknek is\n\n\nigen\n\n\nAstraZeneca olt\u00f3anyag - lakoss\u00e1gi t\u00e1j\u00e9koztat\u00f3\n\n\n\n\n5\n\n\nSinopharm\n\n\n2\n\n\n28 nap\n\n\n2021. febru\u00e1r 24. regisztr\u00e1lt id\u0151seket (h\u00e1ziorvosokn\u00e1l)\n\n\n18 \u00e9v felettieket oltanak vele\n\n\nigen\n(kiv\u00e9ve: nem kezelt kr\u00f3nikus betegs\u00e9g vagy akut fell\u00e1ngol\u00f3 szakaszban)\n\n\nSinopharm olt\u00f3anyag \u2013lakoss\u00e1gi t\u00e1j\u00e9koztat\u00f3\n\n\n\n\n6\n\n\nJanssen\n\n\n1\n\n\n-\n\n\n2021. m\u00e1just\u00f3l\n(kistelep\u00fcl\u00e9sekre k\u00fcld\u00f6tt olt\u00f3buszokn\u00e1l)\n\n\n18 \u00e9v felettieket oltanak vele\n\n\nigen\n\n\nJanssen olt\u00f3anyag - lakoss\u00e1gi t\u00e1j\u00e9koztat\u00f3\n\n\n\n\n\n"}]