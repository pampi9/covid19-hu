[{"date": "2021-05-26 18:21", "url": "https://koronavirus.gov.hu/cikkek/menczer-magyar-oltasi-program-vilag-elmezonyeben-van", "h1": "Menczer: a magyar olt\u00e1si program a vil\u00e1g \u00e9lmez\u0151ny\u00e9ben van", "body": "\nA koronav\u00edrus elleni magyar olt\u00e1si program a vil\u00e1g \u00e9lmez\u0151ny\u00e9ben van, Magyarorsz\u00e1g az els\u0151 olt\u00e1sok tekintet\u00e9ben megel\u0151zte az Egyes\u00fclt \u00c1llamokat, a m\u00e1sodik olt\u00e1sokn\u00e1l pedig szinte utol\u00e9rte az Egyes\u00fclt Kir\u00e1lys\u00e1got - k\u00f6z\u00f6lte a K\u00fclgazdas\u00e1gi \u00e9s K\u00fcl\u00fcgyminiszt\u00e9rium t\u00e1j\u00e9koztat\u00e1s\u00e9rt \u00e9s Magyarorsz\u00e1g nemzetk\u00f6zi megjelen\u00edt\u00e9s\u00e9\u00e9rt felel\u0151s \u00e1llamtitk\u00e1ra szerd\u00e1n a Facebook-oldal\u00e1n.\n\n\nMenczer Tam\u00e1s a vide\u00f3ban kiemelte, hogy els\u0151 olt\u00e1st a magyar lakoss\u00e1g 51,5 sz\u00e1zal\u00e9ka kapott, az Egyes\u00fclt \u00c1llamokban ez az adat 49,5 sz\u00e1zal\u00e9k, az uni\u00f3s \u00e1tlag pedig mind\u00f6ssze 32,5 sz\u00e1zal\u00e9k.\n\u00a0\u00a0\u00a0\u00a0M\u00e1sodik olt\u00e1st Magyarorsz\u00e1gon a lakoss\u00e1g 32,7 sz\u00e1zal\u00e9ka, az Egyes\u00fclt Kir\u00e1lys\u00e1gban a lakoss\u00e1g 34 sz\u00e1zal\u00e9ka kapott, m\u00edg az uni\u00f3s \u00e1tlag csak 16 sz\u00e1zal\u00e9k - tette hozz\u00e1.\nAz \u00e1llamtitk\u00e1r azt mondta: \"az olt\u00e1s ment \u00e9letet, \u00e9s az olt\u00e1s visz, vezet benn\u00fcnket vissza a r\u00e9gi, norm\u00e1lis \u00e9let\u00fcnkh\u00f6z.\"\n\nMTI 2021. m\u00e1jus 26.\n\n"}]