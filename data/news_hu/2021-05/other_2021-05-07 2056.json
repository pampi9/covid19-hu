[{"date": "2021-05-07 20:56", "url": "https://koronavirus.gov.hu/cikkek/kasler-who-dontesevel-nemzetkozi-szinten-beigazolodott-magyar-kormany-allaspontja", "h1": "K\u00e1sler: a WHO d\u00f6nt\u00e9s\u00e9vel nemzetk\u00f6zi szinten is beigazol\u00f3dott a magyar korm\u00e1ny \u00e1ll\u00e1spontja", "body": "\nAz Eg\u00e9szs\u00e9g\u00fcgyi Vil\u00e1gszervezet (WHO) is enged\u00e9lyezte a k\u00ednai Sinopharm-vakcin\u00e1t, ezzel nemzetk\u00f6zi szinten is beigazol\u00f3dott a magyar korm\u00e1ny \u00e1ll\u00e1spontja, \"ami szerint haz\u00e1nk olt\u00e1si programj\u00e1t a politikai, gazdas\u00e1gi \u00e9rdekek helyett kiz\u00e1r\u00f3lag az eg\u00e9szs\u00e9g\u00fcgyi szempontok hat\u00e1rozz\u00e1k meg\" - \u00edrta az ember er\u0151forr\u00e1sok minisztere p\u00e9nteken a k\u00f6z\u00f6ss\u00e9gi oldal\u00e1n.\n\nK\u00e1sler Mikl\u00f3s Facebook-bejegyez\u00e9s\u00e9ben arra reag\u00e1lt, hogy a WHO j\u00f3v\u00e1hagyta p\u00e9nteken a k\u00ednai Sinopharm \u00e1llami gy\u00f3gyszergy\u00e1r \u00e1ltal a koronav\u00edrus ellen kifejlesztett vakcina v\u00e9szhelyzeti alkalmaz\u00e1s\u00e1t.\nA t\u00e1rcavezet\u0151 kiemelte, hogy az eg\u00e9szs\u00e9g\u00fcgyi korm\u00e1nyzat javaslata nyom\u00e1n beszerzett k\u00ednai vakcin\u00e1kb\u00f3l eddig t\u00f6bb mint egymilli\u00f3 ember k\u00e9tszeri olt\u00e1s\u00e1hoz elegend\u0151 mennyis\u00e9g \u00e9rkezett Magyarorsz\u00e1gra.\n\"A sikeres magyar olt\u00e1si programnak k\u00f6sz\u00f6nhet\u0151en pedig lehet\u0151s\u00e9g\u00fcnk ny\u00edlik az orsz\u00e1g fokozatos \u00fajraind\u00edt\u00e1s\u00e1ra\" - tette hozz\u00e1 a miniszter.\n\n\nMTI\n\n"}]