[{"date": "2021-05-14 08:59", "url": "https://koronavirus.gov.hu/cikkek/4-millio-483-ezer-beoltott-1190-az-uj-fertozott-elhunyt-71-beteg", "h1": "4 milli\u00f3 483 ezer a beoltott, 1190 az \u00faj fert\u0151z\u00f6tt, elhunyt 71 beteg", "body": "\nFolyamatosan zajlik az olt\u00e1s, a beoltottak sz\u00e1ma 4\u00a0483 598 f\u0151, k\u00f6z\u00fcl\u00fck 2\u00a0626 857 f\u0151 m\u00e1r a m\u00e1sodik olt\u00e1s\u00e1t is megkapta. 1190 az \u00faj fert\u0151z\u00f6ttek sz\u00e1ma, ezzel a j\u00e1rv\u00e1ny kezdete \u00f3ta \u00f6sszesen 796 390 f\u0151re n\u0151tt a beazonos\u00edtott fert\u0151z\u00f6ttek sz\u00e1ma. Elhunyt 71 t\u00f6bbs\u00e9g\u00e9ben id\u0151s, kr\u00f3nikus beteg, \u00edgy az elhunytak sz\u00e1ma 29 041 f\u0151re emelkedett. A gy\u00f3gyultak sz\u00e1ma folyamatosan n\u0151, jelenleg 608 891 f\u0151, az akt\u00edv fert\u0151z\u00f6ttek sz\u00e1ma pedig 158 458 f\u0151re cs\u00f6kkent. 2612 koronav\u00edrusos beteget \u00e1polnak k\u00f3rh\u00e1zban, k\u00f6z\u00fcl\u00fck 338-an vannak l\u00e9legeztet\u0151g\u00e9pen.\u00a0M\u00e1r t\u00f6bb mint 5 milli\u00f3an regisztr\u00e1ltak olt\u00e1sra \u00e9s 80%-uk meg is kapta azt.\u00a0Ma is folytat\u00f3dik a regisztr\u00e1lt \u00e9s id\u0151pontot foglalt 16-18 \u00e9vesek\u00a0olt\u00e1sa a k\u00f3rh\u00e1zi olt\u00f3pontokon. \u0150ket k\u00e9rj\u00fck, hogy ne felejts\u00e9k otthon a sz\u00fcl\u0151i hozz\u00e1j\u00e1rul\u00f3 nyilatkozatot!\u00a0Ma indul az SMS-ben \u00e9rtes\u00edtettek Pfizer-olt\u00e1sa is a k\u00f3rh\u00e1zi olt\u00f3pontokon. Az SMS-t kapott regisztr\u00e1ltak tov\u00e1bbra is tudnak online id\u0151pontot foglalni Pfizer-olt\u00e1sra, emellett minden \u00e9rv\u00e9nyes regisztr\u00e1ci\u00f3val rendelkez\u0151 tov\u00e1bbra is tud Sinopharm, AstraZeneca \u00e9s Szputnyik\u00a0olt\u00e1sokat foglalni. A h\u00e1ziorvosok Sinopharm, Janssen \u00e9s Moderna vakcin\u00e1kkal tudj\u00e1k folytatni az olt\u00e1st.\u00a0Az \u00fajraind\u00edt\u00e1s k\u00f6vetkez\u0151 fokozata 5 milli\u00f3 beoltottn\u00e1l v\u00e1rhat\u00f3 \u2013 ezt Orb\u00e1n Viktor minisztereln\u00f6k jelentette be p\u00e9ntek reggeli nyilatkozat\u00e1ban.\n\n144 ezer, jellemz\u0151en m\u00e1rcius elej\u00e9ig regisztr\u00e1lt kapott cs\u00fct\u00f6rt\u00f6k\u00f6n SMS-t arr\u00f3l, hogy a Sinopharm, az AstraZeneca \u00e9s a Szputnyik mellett \u0151k m\u00e1r Pfizer-olt\u00e1st is tudnak foglalni az online id\u0151pontfoglal\u00f3ban. Az orsz\u00e1gos olt\u00e1si munkacsoport d\u00f6nt\u00e9se nyom\u00e1n \u00edgy a\u00a0kedden \u00e9rkezett Pfizer-sz\u00e1ll\u00edtm\u00e1nyb\u00f3l\u00a0valamennyi els\u0151 k\u00f6r\u00f6s olt\u00e1sra felhaszn\u00e1lhat\u00f3 olt\u00f3anyag lefoglalhat\u00f3. A k\u00f3rh\u00e1zi olt\u00f3pontok m\u00e1jus 14. p\u00e9ntek \u00e9s m\u00e1jus 18. kedd k\u00f6z\u00f6tti napokra hirdettek foglalhat\u00f3 Pfizer-olt\u00e1si id\u0151pontokat.\u00a0Felh\u00edvjuk a figyelmet, hogy kiz\u00e1r\u00f3lag csak az SMS \u00e9rtes\u00edt\u00e9st kap\u00f3k tudnak foglalni Pfizer-olt\u00e1st. A k\u00f6zelj\u00f6v\u0151ben \u00fajabb Pfizer-olt\u00e1sok v\u00e1rhat\u00f3ak. B\u0151vebben:\u00a0\u00a0https://koronavirus.gov.hu/cikkek/144-ezer-sms-t-kapo-regisztralt-csutortoktol-mar-pfizer-oltast-tud-online-foglalni\n\n\n\n\n\n\n\n144 ezer SMS-t kap\u00f3 regisztr\u00e1lt cs\u00fct\u00f6rt\u00f6kt\u0151l m\u00e1r Pfizer-olt\u00e1st is tud online foglalni\nkoronavirus.gov.hu\n144 ezer, jellemz\u0151en m\u00e1rcius elej\u00e9ig regisztr\u00e1lt kap ma SMS-t arr\u00f3l, hogy a Sinopharm, az AstraZeneca \u00e9s a Szputnyik mellett \u0151k m\u00e1t\u00f3l m\u00e1r Pfizer-olt\u00e1st is tudnak foglalni az online id\u0151pontfoglal\u00f3ban. Az orsz\u00e1gos olt\u00e1si munkacsoport d\u00f6nt\u00e9se nyom\u00e1n \u00edgy a kedden \u00e9rkezett Pfizer-sz\u00e1ll\u00edtm\u00e1nyb\u00f3l valamennyi els\u0151 k\u00f6r\u00f6s olt\u00e1sra felhaszn\u00e1lhat\u00f3 olt\u00f3anyag lefoglalhat\u00f3.\u00a0\n\n\n\n\nMa is 101 k\u00f3rh\u00e1zban folytat\u00f3dik a regisztr\u00e1lt 16 \u00e9s 18 \u00e9v k\u00f6z\u00f6tti fiatalok olt\u00e1sa Pfizer vakcin\u00e1val. Azoknak a fiataloknak is nyitva van m\u00e9g az id\u0151pontfoglal\u00f3, akik SMS-ben kaptak jogosults\u00e1got az id\u0151pontfoglal\u00e1sra, de eddig m\u00e9gis elmulasztott\u00e1k azt.\nMinden 18 \u00e9v feletti regisztr\u00e1lt sz\u00e1m\u00e1ra tov\u00e1bbra\u00a0is nyitva van az id\u0151pontfoglal\u00f3\u00a0Sinopharm, AstraZeneca \u00e9s Szputnyik olt\u00e1sra, \u00e9s a k\u00f6zelj\u00f6v\u0151ben is v\u00e1rhat\u00f3 \u00fajabb Pfizer-olt\u00e1s. Id\u0151pontfoglal\u00f3 el\u00e9rhet\u0151s\u00e9ge:\u00a0www.eeszt.gov.hu\nK\u00e9rj\u00fck, hogy aki m\u00e9g nem tette meg, az \u00a0regisztr\u00e1ljon a v\u00e9d\u0151olt\u00e1sra\u00a0a\u00a0www.vakcinainfo.gov.hu\u00a0honlapon, mert a j\u00e1rv\u00e1nyb\u00f3l egyed\u00fcl az olt\u00e1s jelenti a kivezet\u0151 utat.\nAz olt\u00e1si program el\u0151rehalad\u00e1s\u00e1val \u00e9s a j\u00e1rv\u00e1ny megf\u00e9kez\u00e9se \u00e9rdek\u00e9ben m\u00e1r a Magyarorsz\u00e1gon \u00e9l\u0151 k\u00fclf\u00f6ldiek \u00e9s a TAJ-sz\u00e1mmal nem rendelkez\u0151 k\u00fclf\u00f6ld\u00f6n \u00e9l\u0151 \u00e9s k\u00fclhoni magyar \u00e1llampolg\u00e1rok is tudnak regisztr\u00e1lni az olt\u00e1sra a\u00a0www.vakcinainfo.gov.hu\u00a0honlapon.\u00a0B\u0151vebben:\u00a0https://vakcinainfo.gov.hu/hirek/keddtol-mar-a-magyarorszagon-elo-kulfoldiek-es-a-taj-szammal-nem-rendelkezo-kulfoldon-elo-es-kulhoni-magyarok-is-tudnak-regisztralni-az-oltasra\nA\u00a0v\u00e9detts\u00e9gi igazolv\u00e1nyok\u00a0post\u00e1z\u00e1sa folyamatos, \u00e9s azt m\u00e1r az els\u0151 olt\u00e1s ut\u00e1n ki\u00e1ll\u00edtj\u00e1k. Ha b\u00e1rmilyen probl\u00e9ma mer\u00fclne fel a v\u00e9detts\u00e9gi igazolv\u00e1nnyal kapcsolatban, azt a\u00a0magyarorszag.hu\u00a0\u00dcgyf\u00e9lkapun kereszt\u00fcl vagy szem\u00e9lyesen a korm\u00e1nyablakban lehet bejelenteni.\u00a0\u00a0L\u00e1sd:\u00a0\u00a0https://koronavirus.gov.hu/cikkek/idopontfoglalas-nelkul-intezhetok-vedettsegi-igazolvannyal-kapcsolatos-ugyek\nHa valaki a v\u00e9detts\u00e9gi igazolv\u00e1ny ki\u00e1ll\u00edt\u00e1sa miatt szeretn\u00e9 ellen\u0151rizni, hogy olt\u00e1s\u00e1t a h\u00e1ziorvosa illetve olt\u00f3orvosar\u00f6gz\u00edtette-e az\u00a0eeszt.gov.hu\u00a0honlapon kereszt\u00fcl egyszer\u0171en megteheti. R\u00e9szletek:\u00a0https://koronavirus.gov.hu/cikkek/igy-ellenorizheti-hogy-rogzitve-van-e-az-oltasa\nFelh\u00edvjuk a figyelmet, hogy\u00a0a brit v\u00edrusmut\u00e1ns tov\u00e1bbra is terjed, ez\u00e9rt\u00a0az \u00e1ltal\u00e1nos \u00f3vint\u00e9zked\u00e9sek \u00e9s higi\u00e9niai szab\u00e1lyok betart\u00e1sa\u00a0tov\u00e1bbra is elengedhetetlen. A k\u00f6z\u00f6ss\u00e9gi terjed\u00e9s megf\u00e9kez\u00e9se \u00e9rdek\u00e9ben tov\u00e1bbra is\u00a0ker\u00fclj\u00fck azokat a helyeket, ahol z\u00e1rt t\u00e9rben sokan vannak, lehet\u0151leg tartsuk a szoci\u00e1lis t\u00e1vols\u00e1got, gyakran \u00e9s alaposan mossunk kezet! Akin\u00e9l k\u00fclf\u00f6ldi tart\u00f3zkod\u00e1s vagy egy\u00e9b ok miatt\u00a0hat\u00f3s\u00e1gi h\u00e1zi karant\u00e9nt\u00a0rendeltek el, az szigor\u00faan tartsa be!\u00a0Akinek t\u00fcnetei vannak, az ne menjen k\u00f6z\u00f6ss\u00e9gbe,\u00a0hanem maradjon otthon \u00e9s telefonon \u00e9rtes\u00edtse h\u00e1ziorvos\u00e1t!\u00a0Az otthonukban gy\u00f3gyul\u00f3 enyhe \u00e9s k\u00f6z\u00e9ps\u00falyos t\u00fcneteket mutat\u00f3 koronav\u00edrusos betegek kezel\u00e9s\u00e9re\u00a0fel\u00edrhat\u00f3 \u00e9s ingyenesen kiv\u00e1lthat\u00f3 a Favipiravir gy\u00f3gyszer, amely megakad\u00e1lyozza a t\u00fcnetek s\u00falyosabbra fordul\u00e1s\u00e1t.\u00a0\nMinden Magyarorsz\u00e1gon alkalmazott vakcina\u00a0hat\u00e1sos\u00a0\u00e9s biztons\u00e1gos, \u00e9s v\u00e9delmet ad a koronav\u00edrus-fert\u0151z\u00e9s s\u00falyos lefoly\u00e1sa ellen.\u00a0Az uni\u00f3s beszerz\u00e9sb\u0151l 5 gy\u00e1rt\u00f3t\u00f3l v\u00e1runk 24 milli\u00f3 adag vakcin\u00e1t: Pfizer-BioNTech, Moderna, AstraZeneca, Janssen, Curevac, ezekb\u0151l eddig\u00a0csak a Pfizer, a Moderna, az AstraZeneca \u00e9s a Janssen rendelkezik uni\u00f3s enged\u00e9llyel \u00e9s kezdte meg a sz\u00e1ll\u00edt\u00e1st Magyarorsz\u00e1gra.\u00a0Mivel a br\u00fcsszeli beszerz\u00e9sb\u0151l\u00a0kev\u00e9s vakcina \u00e9rkezik \u00e9s lassan,\u00a0Magyarorsz\u00e1g\u00a03,5 milli\u00f3 ember olt\u00e1s\u00e1hoz el\u00e9g k\u00ednai \u00e9s orosz vakcin\u00e1t is v\u00e1s\u00e1rolt.\u00a0https://koronavirus.gov.hu/cikkek/magyarorszagra-erkezett-vakcinak-tipusa-es-mennyisege-15\nAz olt\u00e1si rendben az eg\u00e9szs\u00e9g\u00fcgyi dolgoz\u00f3k az els\u0151k,\u00a0az \u0151 kamp\u00e1nyszer\u0171 olt\u00e1suk lez\u00e1rult,\u00a0de a m\u00e1sodik k\u00f6r\u00f6s olt\u00e1sok folytat\u00f3dnak \u00e9s term\u00e9szetesen azokat az eg\u00e9szs\u00e9g\u00fcgyben dolgoz\u00f3kat is m\u00e9g beoltj\u00e1k, akik most jelentkeznek olt\u00e1s\u00e9rt a k\u00f3rh\u00e1zi olt\u00f3pontokon.\nM\u00e1sodik k\u00f6rben az id\u0151sotthonok \u00e9s a bentlak\u00e1sos szoci\u00e1lis int\u00e9zm\u00e9nyek olt\u00e1s\u00e1t v\u00e9gezt\u00e9k el.\u00a0Eddig \u00f6sszesen 90 ezren \u00e9ltek az olt\u00e1s lehet\u0151s\u00e9g\u00e9vel, t\u00f6bbs\u00e9g\u00fck m\u00e1r a m\u00e1sodik olt\u00e1s\u00e1t is megkapta.\u00a0Azok az id\u0151sek vagy szoci\u00e1lis dolgoz\u00f3k, akik eddig nem \u00e9ltek az olt\u00e1s lehet\u0151s\u00e9g\u00e9vel, de meggondolj\u00e1k magukat az int\u00e9zm\u00e9ny vezet\u00e9s\u00e9n\u00e9l jelezhetik e sz\u00e1nd\u00e9kukat. Az id\u0151sotthonokban m\u00e1r egy\u00e9rtelm\u0171en \u00e9rezhet\u0151 a v\u00e9d\u0151olt\u00e1s pozit\u00edv hat\u00e1sa.\nHarmadik k\u00f6rben, febru\u00e1r els\u0151 het\u00e9n\u00a0elkezd\u0151d\u00f6tt a v\u00e9d\u0151olt\u00e1sra regisztr\u00e1lt legid\u0151sebbek olt\u00e1sa\u00a0a\u00a0k\u00f3rh\u00e1zi olt\u00f3pontokon \u00e9s a h\u00e1ziorvosokn\u00e1l.\u00a0\u00a0Az\u00a0eddig regisztr\u00e1lt 65 \u00e9v felettiek t\u00f6bb mint 90%-a mostanra m\u00e1r megkapta az olt\u00e1st. Akit m\u00e9g nem\u00a0tudtak valamilyen okn\u00e1l fogva beoltani, azokat is folyamatosan pr\u00f3b\u00e1lj\u00e1k el\u00e9rni a h\u00e1ziorvosok.\nNegyedik k\u00f6rben, febru\u00e1r 11-\u00e9n megkezd\u0151d\u00f6tt\u00a0 a 60 \u00e9v alatti kr\u00f3nikus betegek olt\u00e1sa is.\u00a0Erre az AstraZeneca vakcin\u00e1t haszn\u00e1lt\u00e1k, mert az akkori el\u0151\u00edr\u00e1sok szerint\u00a0csak 18-59 \u00e9v k\u00f6z\u00f6ttieket\u00a0 lehetett vele oltani.\u00a0M\u00e1rcius m\u00e1sodik het\u00e9t\u0151l az AstraZenec\u00e1t m\u00e1r a 60 \u00e9v felettiek olt\u00e1s\u00e1ra is haszn\u00e1lj\u00e1k.\n\u00d6t\u00f6dik k\u00f6rben megt\u00f6rt\u00e9nt a v\u00e9dekez\u00e9sben r\u00e9sztvev\u0151 rend\u0151r\u00f6k, rendv\u00e9delmi dolgoz\u00f3k \u00e9s katon\u00e1k olt\u00e1sa is.\u00a0Erre az\u00e9rt van sz\u00fcks\u00e9g, hogy a j\u00e1rv\u00e1ny elleni eg\u00e9szs\u00e9g\u00fcgyi \u00e9s rendv\u00e9delmi v\u00e9dekez\u00e9s, az orsz\u00e1g k\u00f6zbiztons\u00e1ga \u00e9s hat\u00e1rv\u00e9delme tov\u00e1bbra is zavartalan legyen.\nHatodik k\u00f6rben megkezd\u0151d\u00f6tt a kritikus infrastrukt\u00far\u00e1ban dolgoz\u00f3k olt\u00e1sa. P\u00e9ld\u00e1ul az orsz\u00e1g \u00e1ramell\u00e1t\u00e1s\u00e1t biztos\u00edt\u00f3 paksi atomer\u0151m\u0171, a t\u00f6megk\u00f6zleked\u00e9si v\u00e1llalatok (M\u00c1V, BKK, GYSEV) \u00e9rintett dolgoz\u00f3inak olt\u00e1sa.\nHetedik k\u00f6rben megt\u00f6rt\u00e9nt az \u00f3vodai,\u00a0iskolai, b\u00f6lcs\u0151dei dolgoz\u00f3k soron k\u00edv\u00fcli olt\u00e1sa is.\u00a0\nNyolcadik k\u00f6rben, m\u00e1r a 60 \u00e9v alatti regisztr\u00e1ltakat is oltj\u00e1k.\u00a0A\u00a0h\u00e1ziorvosok szakmai vezet\u0151i ehhez szakmai aj\u00e1nl\u00e1st dolgoztak ki, hogy mely kock\u00e1zati betegs\u00e9ggel rendelkez\u0151knek javasolt els\u0151bbs\u00e9get adni.\u00a0\nA szakmai aj\u00e1nl\u00e1sok szerint m\u00e1r a v\u00e1rand\u00f3sok is k\u00e9rhetik az olt\u00e1st.\u00a0Nekik szint\u00e9n regisztr\u00e1lni kell a\u00a0www.vakcinainfo.gov.hu\u00a0\nhonlapon, majd a regisztr\u00e1ci\u00f3 t\u00e9ny\u00e9t jelezni kell a h\u00e1ziorvosnak, aki egy\u00e9ni m\u00e9rlegel\u00e9s alapj\u00e1n d\u00f6nt az olthat\u00f3s\u00e1gr\u00f3l, \u00e9s gondoskodik az olt\u00e1s megszervez\u00e9s\u00e9r\u0151l: k\u00f3rh\u00e1zi olt\u00f3ponton (Pfizer) vagy a h\u00e1ziorvosi rendel\u0151ben (Moderna).\nKilencedik k\u00f6rben\u00a0\u00e1prilis v\u00e9g\u00e9n\u00a0megt\u00f6rt\u00e9nt a fogvatartottak olt\u00e1sa is.\nTizedik k\u00f6rben m\u00e1jus 13-\u00e1n megkezd\u0151d\u00f6tt a 16-18 \u00e9vesek olt\u00e1sa is.\u00a0Aki m\u00e9g nem tette, tov\u00e1bbra is regisztr\u00e1lhat a\u00a0www.vakcinainfo.gov.hu\u00a0honlapon.\u00a0\u00a0\nTizenegyedik k\u00f6rben m\u00e1r a Magyarorsz\u00e1gon \u00e9l\u0151 k\u00fclf\u00f6ldiek \u00e9s a k\u00fclf\u00f6ld\u00f6n \u00e9l\u0151 magyarok is jelentkezhetnek olt\u00e1sra.\u00a0https://vakcinainfo.gov.hu/\n\n\n\n\n\n\n\nVakcinainf\u00f3\nvakcinainfo.gov.hu\nEzen az oldalon lehet regisztr\u00e1lni a koronav\u00edrus elleni olt\u00e1sra. Az olt\u00e1s \u00f6nk\u00e9ntes \u00e9s ingyenes. Amennyiben szeretn\u00e9 beoltatni mag\u00e1t, regisztr\u00e1ljon most.\n\n\n\n\nK\u00e9rj\u00fck az oltand\u00f3kat, hogy ak\u00e1r a h\u00e1ziorvosi rendel\u0151ben, ak\u00e1r k\u00f3rh\u00e1zi olt\u00f3ponton t\u00f6rt\u00e9nik az olt\u00e1s, az el\u0151re egyeztetett id\u0151pontra\u00a0 pontosan\u00a0\u00e9rkezzenek, hogy a csoportosul\u00e1st, a\u00a0tumultust\u00a0elker\u00fclj\u00e9k! Tov\u00e1bb\u00e1\u00a0k\u00e9rj\u00fck az oltand\u00f3kat, hogy ha tehetik, akkor\u00a0nyomtass\u00e1k ki, t\u00f6lts\u00e9k ki \u00e9s vigy\u00e9k magukkal az olt\u00e1sra a hozz\u00e1j\u00e1rul\u00f3 nyilatkozatot, mert ez jelent\u0151sen meggyors\u00edtja az olt\u00e1ssal j\u00e1r\u00f3 adminisztr\u00e1ci\u00f3t.\u00a0Hozz\u00e1j\u00e1rul\u00f3 nyilatkozat:\u00a0https://koronavirus.gov.hu/cikkek/hozzajarulo-nyilatkozat-nyomtassa-ki-toltse-ki-es-vigye-magaval-az-oltasra\n\u00a0\n\n"}]