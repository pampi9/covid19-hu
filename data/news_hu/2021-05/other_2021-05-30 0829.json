[{"date": "2021-05-30 08:29", "url": "https://koronavirus.gov.hu/cikkek/fertozottek-szama-1698-millio-halalos-aldozatoke-353-millio-vilagon", "h1": "A fert\u0151z\u00f6ttek sz\u00e1ma 169,8 milli\u00f3, a hal\u00e1los \u00e1ldozatok\u00e9 3,53 milli\u00f3 a vil\u00e1gon", "body": "\nA vil\u00e1gon 169 781 239 ember fert\u0151z\u0151d\u00f6tt meg eddig a koronav\u00edrus-j\u00e1rv\u00e1nyban, a hal\u00e1los \u00e1ldozatok sz\u00e1ma 3 529 742 a baltimore-i Johns Hopkins Egyetem k\u00f6z\u00e9p-eur\u00f3pai id\u0151 szerint vas\u00e1rnap reggeli adatai szerint.\n\n\nEgy nappal kor\u00e1bban 169 289 103 fert\u0151z\u00f6ttet tartottak nyilv\u00e1n, a hal\u00e1los \u00e1ldozatok sz\u00e1ma 3 519 311 volt. A fert\u0151z\u00e9s 192 orsz\u00e1gban \u00e9s r\u00e9gi\u00f3ban van jelen. Szak\u00e9rt\u0151k szerint a diagnosztiz\u00e1lt esetek sz\u00e1ma nem t\u00fckr\u00f6zi pontosan a val\u00f3s\u00e1got, mert az egyes orsz\u00e1gokban t\u00f6bb\u00e9-kev\u00e9sb\u00e9 korl\u00e1tozott a tesztek sz\u00e1ma, \u00e9s a nyilv\u00e1ntart\u00e1s krit\u00e9riumai is k\u00fcl\u00f6nb\u00f6znek.\nA hivatalos adatok szerint a SARS-CoV-2 v\u00edrus okozta Covid-19 nev\u0171 betegs\u00e9g az Egyes\u00fclt \u00c1llamokat s\u00fajtja legink\u00e1bb, ahol 33 251 717 fert\u0151z\u00f6tt volt eddig a napig, \u00e9s 594 304-en haltak meg.\nIndi\u00e1ban 27 729 247 fert\u0151z\u00f6ttet \u00e9s 322 512 hal\u00e1los \u00e1ldozatot jegyeztek fel.\nBraz\u00edli\u00e1ban 16 471 600 fert\u0151z\u00f6ttr\u0151l \u00e9s 461 057 hal\u00e1los \u00e1ldozatr\u00f3l tudni.\nFranciaorsz\u00e1gban 5 719 877 fert\u0151z\u00f6ttet \u00e9s 109 518 hal\u00e1los \u00e1ldozatot regisztr\u00e1ltak.\nT\u00f6r\u00f6korsz\u00e1gban 5 235 978 fert\u0151z\u00f6ttet regisztr\u00e1ltak eddig, a hal\u00e1lesetek sz\u00e1ma a hivatalos adatok szerint 47 271.\nOroszorsz\u00e1gban 4 995 613-ra n\u0151tt az igazolt fert\u0151z\u00f6ttek sz\u00e1ma, a hal\u00e1los \u00e1ldozatok\u00e9 118 781-re emelkedett.\nAz Egyes\u00fclt Kir\u00e1lys\u00e1gban 4 496 823 a fert\u0151z\u00f6ttek sz\u00e1ma, \u00e9s 128 037-an haltak meg a betegs\u00e9gben.\nOlaszorsz\u00e1gban 4 213 055 fert\u0151z\u00f6ttet tartanak nyilv\u00e1n, a hal\u00e1los \u00e1ldozatok sz\u00e1ma 126 002.\nArgent\u00edn\u00e1ban 3 732 263 a fert\u0151z\u00f6ttek \u00e9s 77 108 a halottak sz\u00e1ma.\nN\u00e9metorsz\u00e1gban 3 684 672 a fert\u0151z\u00f6ttek sz\u00e1ma, 88 413 a halottak\u00e9.\nSpanyolorsz\u00e1gban 3 668 658 fert\u0151z\u00f6ttet \u00e9s 79 905 hal\u00e1los \u00e1ldozatot regisztr\u00e1ltak.\nLengyelorsz\u00e1gban 2 871 371 fert\u0151z\u00f6ttet \u00e9s 73 682 hal\u00e1lesetet tartanak nyilv\u00e1n.\nAz Eg\u00e9szs\u00e9g\u00fcgyi Vil\u00e1gszervezet (WHO) 2020. m\u00e1rcius 11-\u00e9n nyilv\u00e1n\u00edtotta vil\u00e1gj\u00e1rv\u00e1nynak a koronav\u00edrust, amely Vuhan k\u00ednai nagyv\u00e1rosb\u00f3l terjedt el.\n\nMTI 2021. m\u00e1jus 30.\n\n"}]