[{"date": "2021-11-19 08:59", "url": "https://koronavirus.gov.hu/cikkek/6-millio-18-ezer-beoltott-11-289-az-uj-fertozott-elhunyt-135-beteg", "h1": "6 milli\u00f3 18 ezer a beoltott, 11 289 az \u00faj fert\u0151z\u00f6tt, elhunyt 135 beteg", "body": "\nA beoltottak sz\u00e1ma 6 017 807 f\u0151, k\u00f6z\u00fcl\u00fck 5 788 775 f\u0151 m\u00e1r a m\u00e1sodik olt\u00e1s\u00e1t is megkapta, 1 milli\u00f3 765 ezren pedig m\u00e1r a harmadik olt\u00e1st is felvett\u00e9k. 11 289 \u00faj fert\u0151z\u00f6ttet igazoltak, ezzel a j\u00e1rv\u00e1ny kezdete \u00f3ta \u00f6sszesen 998 488 f\u0151re n\u0151tt a beazonos\u00edtott fert\u0151z\u00f6ttek sz\u00e1ma. Elhunyt 135 t\u00f6bbs\u00e9g\u00e9ben id\u0151s, kr\u00f3nikus beteg, \u00edgy az elhunytak sz\u00e1ma 32\u00a0780 f\u0151re emelkedett. A gy\u00f3gyultak sz\u00e1ma folyamatosan n\u0151, jelenleg 837 584 f\u0151, az akt\u00edv fert\u0151z\u00f6ttek sz\u00e1ma pedig 128 124 f\u0151re emelkedett. 6122 koronav\u00edrusos beteget \u00e1polnak k\u00f3rh\u00e1zban, k\u00f6z\u00fcl\u00fck 613-an vannak l\u00e9legeztet\u0151g\u00e9pen. \u00a0A koronav\u00edrus-j\u00e1rv\u00e1ny negyedik hull\u00e1m\u00e1nak megf\u00e9kez\u00e9se \u00e9rdek\u00e9ben szombatt\u00f3l visszat\u00e9r az \u00e9v els\u0151 fel\u00e9ben m\u00e1r megszokott maszkvisel\u00e9s a z\u00e1rt helys\u00e9gekben \u00e9s az eg\u00e9szs\u00e9g\u00fcgyi dolgoz\u00f3k\u00a0 sz\u00e1m\u00e1ra k\u00f6telez\u0151 a meger\u0151s\u00edt\u0151 harmadik olt\u00e1s felv\u00e9tele.\u00a0Orb\u00e1n Viktor minisztereln\u00f6k\u00a0a Kossuth R\u00e1di\u00f3ban ism\u00e9t az olt\u00e1s felv\u00e9tel\u00e9re k\u00e9rte az oltatlanokat: \u201enyakig vagyunk a negyedik hull\u00e1mban, mindenki el fogja kapni a v\u00edrust, de nem mindegy, hogy milyen k\u00f6vetkezm\u00e9nyei lesznek.\u00a0Akik nincsenek beoltva, azok \u00e9letvesz\u00e9lyben vannak\u201d - mondta.\n\nMegjelentek a leg\u00fajabb v\u00e9delmi int\u00e9zked\u00e9sekr\u0151l sz\u00f3l\u00f3 jogszab\u00e1lyok. Az eg\u00e9szs\u00e9g\u00fcgyi int\u00e9zm\u00e9nyek \u00e9s a t\u00f6megk\u00f6zleked\u00e9s mellett szombatt\u00f3l ism\u00e9t maszkot kell viselni az \u00fczletekben,\u00a0a bev\u00e1s\u00e1rl\u00f3k\u00f6zpontokban, a post\u00e1kon, az \u00fcgyf\u00e9lszolg\u00e1latokon, a sz\u00ednh\u00e1zakban, a mozikban, a m\u00fazeumokban \u00e9s sportrendezv\u00e9nyeken. A belt\u00e9ri kultur\u00e1lis \u00e9s egy\u00e9b rendezv\u00e9nyeken, az edz\u0151termekben, az uszod\u00e1kban, a f\u00fcrd\u0151kben, valamint a\u00a0 vend\u00e9gl\u00e1t\u00f3 \u00fczletekben pedig az ott dolgoz\u00f3knak k\u00f6telez\u0151 a maszkhaszn\u00e1lat. A b\u00f6lcs\u0151d\u00e9kben, az \u00f3vod\u00e1kban, az iskol\u00e1kban az igazgat\u00f3k \u00e9s a fels\u0151oktat\u00e1si int\u00e9zm\u00e9nyekben a rektorok, az egy\u00e9b munkahelyeken a munk\u00e1ltat\u00f3k hat\u00e1rozhatj\u00e1k meg a maszkvisel\u00e9s szab\u00e1lyait. Az eg\u00e9szs\u00e9g\u00fcgyi\u00a0 dolgoz\u00f3k \u00e9s a betegek v\u00e9delme, valamint betegell\u00e1t\u00e1s zavartalans\u00e1ga \u00e9rdek\u00e9ben az eg\u00e9szs\u00e9g\u00fcgyi dolgoz\u00f3k sz\u00e1m\u00e1ra k\u00f6telez\u0151 a meger\u0151s\u00edt\u0151\u00a0 harmadik olt\u00e1s felv\u00e9tele december 10-ig, ha el\u0151z\u0151 olt\u00e1suk \u00f3ta m\u00e1r 180 nap eltelt. B\u0151vebben: https://koronavirus.gov.hu/cikkek/szombattol-ismet-kotelezo-maszk-az-uzletekben-bevasarlokozpontokban\n\n\n\n\n\n\n\nSzombatt\u00f3l ism\u00e9t k\u00f6telez\u0151 a maszk az \u00fczletekben, a bev\u00e1s\u00e1rl\u00f3k\u00f6zpontokban\nkoronavirus.gov.hu\nA koronav\u00edrus-j\u00e1rv\u00e1ny negyedik hull\u00e1m\u00e1nak megf\u00e9kez\u00e9se \u00e9rdek\u00e9ben szombatt\u00f3l visszat\u00e9r az \u00e9v els\u0151 fel\u00e9ben m\u00e1r megszokott maszkvisel\u00e9s a z\u00e1rt helys\u00e9gekben \u00e9s az eg\u00e9szs\u00e9g\u00fcgyi dolgoz\u00f3k sz\u00e1m\u00e1ra k\u00f6telez\u0151 a meger\u0151s\u00edt\u0151 harmadik olt\u00e1s felv\u00e9tele. A Magyar K\u00f6zl\u00f6nyben hamarosan megjelennek a Korm\u00e1nyinf\u00f3n m\u00e1r bejelentett int\u00e9zked\u00e9sek r\u00e9szletszab\u00e1lyai.\n\n\n\n\n\u00a0\nA j\u00e1rv\u00e1ny negyedik hull\u00e1m\u00e1nak megf\u00e9kez\u00e9se \u00e9s az \u00e1toltotts\u00e1g n\u00f6vel\u00e9se \u00e9rdek\u00e9ben Olt\u00e1si akci\u00f3h\u00e9t lesz november 22-28. k\u00f6z\u00f6tt, a k\u00f3rh\u00e1zi olt\u00f3pontokra ak\u00e1r el\u0151zetes regisztr\u00e1ci\u00f3 \u00e9s id\u0151pontfoglal\u00e1s n\u00e9lk\u00fcl is lehet menni olt\u00e1sra. Az Olt\u00e1si akci\u00f3h\u00e9ten k\u00fcl\u00f6n\u00f6sen v\u00e1rjuk a m\u00e9g oltatlanokat \u00e9s azokat is, akik a meger\u0151s\u00edt\u0151 harmadik olt\u00e1st szeretn\u00e9k felvenni. Azoknak, akik m\u00e1r kor\u00e1bban regisztr\u00e1ltak az interneten,\u00a0tov\u00e1bbra is az id\u0151pontfoglal\u00f3t javasoljuk ak\u00e1r az els\u0151, ak\u00e1r az elmaradt m\u00e1sodik vagy a harmadik olt\u00e1sukat akarj\u00e1k felvenni. Az Olt\u00e1si akci\u00f3h\u00e9t r\u00e9szletei \u00e9s az olt\u00f3pontok el\u00e9rhet\u0151s\u00e9gei itt \u00e9rhet\u0151ek el:\u00a0https://koronavirus.gov.hu/cikkek/gyorgy-istvan-oltasi-akciohet-indul-hetfon-\n\n\n\n\n\n\n\nGy\u00f6rgy Istv\u00e1n: olt\u00e1si akci\u00f3h\u00e9t indul h\u00e9tf\u0151n\nkoronavirus.gov.hu\nA korm\u00e1ny d\u00f6nt\u00e9se \u00e9rtelm\u00e9ben olt\u00e1si akci\u00f3hetet tartanak j\u00f6v\u0151 h\u00e9tf\u0151t\u0151l vas\u00e1rnapig a k\u00f3rh\u00e1zi olt\u00f3pontokon \u00e9s egyes szakrendel\u0151kben is - k\u00f6z\u00f6lte a Minisztereln\u00f6ks\u00e9g ter\u00fcleti k\u00f6zigazgat\u00e1s\u00e9rt felel\u0151s \u00e1llamtitk\u00e1ra szerdai budapesti sajt\u00f3t\u00e1j\u00e9koztat\u00f3j\u00e1n.\n\n\n\n\n\u00a0\nA legfontosabb, hogy az oltatlanok miel\u0151bb vegy\u00e9k fel az olt\u00e1st,\u00a0hiszen az olt\u00e1s leger\u0151sebb v\u00e9delem a betegs\u00e9g s\u00falyos lefoly\u00e1sa ellen.\u00a0A beoltottak kevesebb, mint 1%-a betegszik meg, \u00e9s a betegs\u00e9g lefoly\u00e1sa az oltottakn\u00e1l \u00e1ltal\u00e1ban j\u00f3val enyh\u00e9bb.\u00a0\nAz \u00e1toltotts\u00e1g n\u00f6vel\u00e9se \u00e9rdek\u00e9ben a munk\u00e1ltat\u00f3k el\u0151\u00edrhatj\u00e1k az olt\u00e1s felv\u00e9tel\u00e9t dolgoz\u00f3iknak. Az\u00a0 \u00e1llami szf\u00e9r\u00e1ban elv\u00e1rt az olt\u00e1s felv\u00e9tele, az \u00f6nkorm\u00e1nyzatokn\u00e1l a k\u00e9rd\u00e9sben a polg\u00e1rmesterek d\u00f6nthetnek. \u00a0A dolgoz\u00f3iknak olt\u00e1st el\u0151\u00edr\u00f3 v\u00e1llalatok a megyei olt\u00e1si munkacsoportokt\u00f3l is k\u00e9rhetnek vakcin\u00e1t, ez esetben az \u00fczemorvosok is elv\u00e9gezhetik az olt\u00e1st.\nA magyar lakoss\u00e1g t\u00f6bbs\u00e9ge regisztr\u00e1lt v\u00e9d\u0151olt\u00e1sra \u00e9s m\u00e1r fel is vette azt, aki m\u00e9g nem, az tov\u00e1bbra is megteheti a\u00a0www.vakcinainfo.gov.hu\u00a0honlapon. A regisztr\u00e1ci\u00f3 ut\u00e1n a h\u00e1ziorvosn\u00e1l \u00e9s az interneten is lehet\u0151s\u00e9g van olt\u00e1sra id\u0151pontot foglalni a \u00a0www.eeszt.gov.hu\u00a0honlapon. Az id\u0151pontfoglal\u00f3ban minden \u00e9rv\u00e9nyes regisztr\u00e1ci\u00f3val rendelkez\u0151 tud olt\u00e1sra id\u0151pontot foglalni az els\u0151, az elmaradt m\u00e1sodik \u00e9s a harmadik olt\u00e1sra is.\u00a0\n\n\n\n\n\n\n\nVakcinainf\u00f3\nwww.vakcinainfo.gov.hu\nEzen az oldalon lehet regisztr\u00e1lni a koronav\u00edrus elleni olt\u00e1sra. Az olt\u00e1s \u00f6nk\u00e9ntes \u00e9s ingyenes. Amennyiben szeretn\u00e9 beoltatni mag\u00e1t, regisztr\u00e1ljon most.\n\n\n\n\n\u00a0\n\u00a0\n\u00a0\n\n"}]