[{"date": "2021-11-30 10:47", "url": "https://koronavirus.gov.hu/cikkek/veradasra-es-plazmaadasra-ker-verellato-szolgalat", "h1": "V\u00e9rad\u00e1sra \u00e9s plazmaad\u00e1sra k\u00e9r a v\u00e9rell\u00e1t\u00f3 szolg\u00e1lat", "body": "\nIsm\u00e9t donorok jelentkez\u00e9s\u00e9t v\u00e1rja az Orsz\u00e1gos V\u00e9rell\u00e1t\u00f3 Szolg\u00e1lat, a koronav\u00edrus-fert\u0151z\u00f6ttek gy\u00f3gyul\u00e1si es\u00e9lyeinek n\u00f6vel\u00e9se \u00e9rdek\u00e9ben \u00fajra v\u00e9rplazm\u00e1ra van sz\u00fcks\u00e9g a fert\u0151z\u00e9sb\u0151l m\u00e1r felgy\u00f3gyult betegekt\u0151l, \u00e9s v\u00e9rad\u00f3k jelentkez\u00e9s\u00e9t is v\u00e1rj\u00e1k.\n\n\nAz OVSZ keddi k\u00f6zlem\u00e9ny\u00e9ben azt \u00edrta, folyamatosan n\u0151 az ig\u00e9ny a speci\u00e1lis plazmak\u00e9sz\u00edtm\u00e9nyre, ez\u00e9rt arra k\u00e9rnek mindenkit, aki a j\u00e1rv\u00e1ny negyedik hull\u00e1m\u00e1ban bizony\u00edtottan \u00e1tesett koronav\u00edrus-fert\u0151z\u00e9sen, miel\u0151bb jelentkezzen mintav\u00e9telre, hogy kell\u0151 mennyis\u00e9g\u0171 ter\u00e1pi\u00e1s plazmak\u00e9sz\u00edtm\u00e9ny k\u00e9sz\u00fclhessen.\n\u00a0\u00a0\u00a0\u00a0Mintav\u00e9telre minden v\u00e9rad\u00e1son lehet jelentkezni, el\u0151zetes bejelentkez\u00e9s nem sz\u00fcks\u00e9ges.\n\u00a0\u00a0\u00a0\u00a0Ezen k\u00edv\u00fcl a v\u00e9rad\u00f3kat is v\u00e1rj\u00e1k.\n\u00a0\u00a0\u00a0\u00a0Azt \u00edrt\u00e1k: a v\u00e9rk\u00e9szlet egyens\u00faly\u00e1t egyre nehezebb fenntartani, a megbeteged\u00e9sek miatt a kisz\u00e1ll\u00e1sos v\u00e9rad\u00e1sokat nehezebb megtartani, ugyanakkor a k\u00f3rh\u00e1zi felhaszn\u00e1l\u00e1si ig\u00e9nyek\u00a0\u00a0folyamatosan emelkednek.\nTov\u00e1bbi inform\u00e1ci\u00f3k az OVSz honlapj\u00e1n tal\u00e1lhat\u00f3k:\u00a0https://www.ovsz.hu/hu/hirek/tajekoztato-konvaleszcens-plazmadonoroknak\n\nMTI 2021. november 30.\n\n"}]