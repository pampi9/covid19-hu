[{"date": "2021-11-26 08:54", "url": "https://koronavirus.gov.hu/cikkek/6-millio-87-ezer-beoltott-11-871-az-uj-fertozott-elhunyt-162-beteg", "h1": "6 milli\u00f3 87 ezer a beoltott, 11 871 az \u00faj fert\u0151z\u00f6tt, elhunyt 162 beteg", "body": "\nA beoltottak sz\u00e1ma 6 087 474 f\u0151, k\u00f6z\u00fcl\u00fck\u00a05 823 818 f\u0151 m\u00e1r a m\u00e1sodik olt\u00e1s\u00e1t is megkapta, 2 269 551 f\u0151 pedig m\u00e1r a harmadik olt\u00e1st is felvett\u00e9k. 11 871 \u00faj fert\u0151z\u00f6ttet igazoltak, ezzel a j\u00e1rv\u00e1ny kezdete \u00f3ta \u00f6sszesen 1 068 888 f\u0151re n\u0151tt a beazonos\u00edtott fert\u0151z\u00f6ttek sz\u00e1ma. Elhunyt 162 t\u00f6bbs\u00e9g\u00e9ben id\u0151s, kr\u00f3nikus beteg, \u00edgy az elhunytak sz\u00e1ma 33\u00a0866 f\u0151re emelkedett. A gy\u00f3gyultak sz\u00e1ma folyamatosan n\u0151, jelenleg 862 534 f\u0151, az akt\u00edv fert\u0151z\u00f6ttek sz\u00e1ma pedig 172 488 f\u0151re emelkedett. 6913 koronav\u00edrusos beteget \u00e1polnak k\u00f3rh\u00e1zban, k\u00f6z\u00fcl\u00fck 695-en vannak l\u00e9legeztet\u0151g\u00e9pen.\u00a0Az\u00a0Olt\u00e1si akci\u00f3h\u00e9t negyedik napj\u00e1n \u00fajabb rekordot d\u00f6nt\u00f6tt a beadott olt\u00e1sok sz\u00e1ma, cs\u00fct\u00f6rt\u00f6k\u00f6n 139 ezer olt\u00e1st adtak be. Az akci\u00f3h\u00e9ten \u00f6sszesen m\u00e1r 527 ezer olt\u00e1s t\u00f6rt\u00e9nt, k\u00f6z\u00fcl\u00fck 435 ezren m\u00e1r a harmadik meger\u0151s\u00edt\u0151 olt\u00e1st vett\u00e9k fel \u00e9s 63 ezer eddig oltatlan ember is \u00fagy d\u00f6nt\u00f6tt, hogy felveszi az els\u0151 olt\u00e1s\u00e1t. A sikerre val\u00f3 tekintettel a korm\u00e1ny meghosszabb\u00edtja az Olt\u00e1si akci\u00f3hetet \u2013 ezt Orb\u00e1n Viktor jelentette be p\u00e9ntek reggel r\u00e1di\u00f3 interj\u00faj\u00e1ban.\n\nAz Eur\u00f3pai Gy\u00f3gyszer\u00fcgyn\u00f6ks\u00e9g (EMA) cs\u00fct\u00f6rt\u00f6k\u00f6n enged\u00e9lyezte az 5-11 \u00e9vesek olt\u00e1s\u00e1t is a Pfizer-vakcin\u00e1val.\u00a0Magyarorsz\u00e1g k\u00e9szen \u00e1ll ennek a megszervez\u00e9s\u00e9re is, van el\u00e9g Pfizer-vakcina \u00e9s a korm\u00e1ny le is k\u00f6t\u00f6tt tov\u00e1bbi gyermekek olt\u00e1s\u00e1ra val\u00f3 Pfizer vakcin\u00e1kat\u00a0.\nAz Olt\u00e1si akci\u00f3h\u00e9t keret\u00e9ben reggel 7 \u00f3r\u00e1t\u00f3l este 19 \u00f3r\u00e1ig a k\u00f3rh\u00e1zi olt\u00f3pontokra ak\u00e1r el\u0151zetes regisztr\u00e1ci\u00f3 \u00e9s id\u0151pontfoglal\u00e1s n\u00e9lk\u00fcl is lehet menni olt\u00e1sra. \u00a0A k\u00f3rh\u00e1zak orsz\u00e1gszerte megemelt olt\u00e1si kapacit\u00e1ssal v\u00e1rj\u00e1k az \u00e9rkez\u0151ket\u00a0 ak\u00e1r az els\u0151, ak\u00e1r az elmaradt m\u00e1sodik, vagy a meger\u0151s\u00edt\u0151 harmadik olt\u00e1sra.\u00a0\u00a0 Az oltatlanok el\u0151zetes regisztr\u00e1ci\u00f3 n\u00e9lk\u00fcl is \u00e9rkezhetnek az olt\u00f3pontra, ez esetben regisztr\u00e1ci\u00f3jukat a helysz\u00ednen v\u00e9gzik\u00a0\u00a0el. Akik id\u0151pontfoglal\u00e1s n\u00e9lk\u00fcl \u00e9rkeznek, azokat \u00e9rkez\u00e9si sorrendben fogj\u00e1k beoltani.\u00a0Aki el\u0151zetesen regisztr\u00e1lt \u00e9s foglalt az interneten id\u0151pontot az elker\u00fclheti a v\u00e1rakoz\u00e1st.\u00a0\nMegjelent az els\u0151 nagy magyarorsz\u00e1gi\u00a0 tudom\u00e1nyos kutat\u00e1s (HUN-VE vizsg\u00e1lat)\u00a0 a v\u00e9d\u0151olt\u00e1sok eredm\u00e9nyess\u00e9g\u00e9r\u0151l: Egy\u00e9rtelm\u0171 a v\u00e9d\u0151olt\u00e1sok magas hat\u00e9konys\u00e1ga.\u00a0A kutat\u00e1s meg\u00e1llap\u00edtja, hogy\u00a0minden Magyarorsz\u00e1gon haszn\u00e1lt vakcina magas, illetve rendk\u00edv\u00fcl magas\u00a0hat\u00e9konys\u00e1got mutatott a megfert\u0151z\u0151d\u00e9s \u00e9s a koronav\u00edrussal kapcsolatos elhal\u00e1loz\u00e1sok megakad\u00e1lyoz\u00e1sa tekintet\u00e9ben. A a v\u00e9d\u0151olt\u00e1s 88-98%-ra emelte a v\u00e9delmet a betegs\u00e9g hal\u00e1los kimenetele, \u00e9s 69-89%-ra a fert\u0151z\u00e9ssel szemben. Az olt\u00e1s - t\u00f6rt\u00e9njen b\u00e1rmelyik vakcin\u00e1val is -\u00a0 tudom\u00e1nyosan bizony\u00edtott adatok szerint val\u00f3ban \u00e9letet ment, jelent\u0151sen cs\u00f6kkenti a\u00a0 hal\u00e1loz\u00e1s kock\u00e1zat\u00e1t. 20-szor nagyobb es\u00e9llyel haltak meg az oltatlanok tavasszal Magyarorsz\u00e1gon. https://koronavirus.gov.hu/cikkek/magyar-tudomanyos-kutatas-egyertelmu-vedooltasok-magas-hatekonysaga-az-oltas-eletet-ment\n\n\n\n\n\n\n\nMagyar tudom\u00e1nyos kutat\u00e1s: Egy\u00e9rtelm\u0171 a v\u00e9d\u0151olt\u00e1sok magas hat\u00e9konys\u00e1ga - Az olt\u00e1s \u00e9letet ment\nkoronavirus.gov.hu\nEgy\u00e9rtelm\u0171 a v\u00e9d\u0151olt\u00e1sok magas hat\u00e9konys\u00e1ga. 10-20-szor nagyobb es\u00e9llyel haltak meg az oltatlanok tavasszal Magyarorsz\u00e1gon - megjelent az els\u0151 nagy magyarorsz\u00e1gi tudom\u00e1nyos kutat\u00e1s (HUN-VE vizsg\u00e1lat) a v\u00e9d\u0151olt\u00e1sok eredm\u00e9nyess\u00e9g\u00e9r\u0151l a j\u00e1rv\u00e1nytannal foglalkoz\u00f3, tudom\u00e1nyos k\u00f6rben elismert Clinical Microbiology and Infection angol nyelv\u0171 orvostudom\u00e1nyi szakport\u00e1lon.\u00a0\n\n\n\n\n\nA meger\u0151s\u00edt\u0151 harmadik olt\u00e1s is\u00a0mindenkinek aj\u00e1nlott, aki 4 h\u00f3napn\u00e1l r\u00e9gebben kapta meg az el\u0151z\u0151 olt\u00e1s\u00e1t. A meger\u0151s\u00edt\u0151 olt\u00e1s ism\u00e9t 80-90%-ra k\u00e9pes emelni a v\u00e9detts\u00e9get.\nAz eg\u00e9szs\u00e9g\u00fcgyi int\u00e9zm\u00e9nyek \u00e9s a t\u00f6megk\u00f6zleked\u00e9s mellett ism\u00e9t maszkot kell viselni az \u00fczletekben,\u00a0a bev\u00e1s\u00e1rl\u00f3k\u00f6zpontokban, a post\u00e1kon, az \u00fcgyf\u00e9lszolg\u00e1latokon, a sz\u00ednh\u00e1zakban, a mozikban, a m\u00fazeumokban \u00e9s sportrendezv\u00e9nyeken. A belt\u00e9ri kultur\u00e1lis \u00e9s egy\u00e9b rendezv\u00e9nyeken, az edz\u0151termekben, az uszod\u00e1kban, a f\u00fcrd\u0151kben, valamint a\u00a0 vend\u00e9gl\u00e1t\u00f3 \u00fczletekben pedig az ott dolgoz\u00f3knak k\u00f6telez\u0151 a maszkhaszn\u00e1lat. A b\u00f6lcs\u0151d\u00e9kben, az \u00f3vod\u00e1kban, az iskol\u00e1kban az igazgat\u00f3k \u00e9s a fels\u0151oktat\u00e1si int\u00e9zm\u00e9nyekben a rektorok, az egy\u00e9b munkahelyeken a munk\u00e1ltat\u00f3k hat\u00e1rozhatj\u00e1k meg a maszkvisel\u00e9s szab\u00e1lyait.\u00a0Az eg\u00e9szs\u00e9g\u00fcgyi\u00a0 dolgoz\u00f3k \u00e9s a betegek v\u00e9delme, valamint betegell\u00e1t\u00e1s zavartalans\u00e1ga \u00e9rdek\u00e9ben az eg\u00e9szs\u00e9g\u00fcgyi dolgoz\u00f3k sz\u00e1m\u00e1ra k\u00f6telez\u0151 a meger\u0151s\u00edt\u0151\u00a0 harmadik olt\u00e1s felv\u00e9tele. B\u0151vebben:\u00a0https://koronavirus.gov.hu/cikkek/szombattol-ismet-kotelezo-maszk-az-uzletekben-bevasarlokozpontokban\n\n\n\n\n\n\n\nSzombatt\u00f3l ism\u00e9t k\u00f6telez\u0151 a maszk az \u00fczletekben, a bev\u00e1s\u00e1rl\u00f3k\u00f6zpontokban\nkoronavirus.gov.hu\nA koronav\u00edrus-j\u00e1rv\u00e1ny negyedik hull\u00e1m\u00e1nak megf\u00e9kez\u00e9se \u00e9rdek\u00e9ben szombatt\u00f3l visszat\u00e9r az \u00e9v els\u0151 fel\u00e9ben m\u00e1r megszokott maszkvisel\u00e9s a z\u00e1rt helys\u00e9gekben \u00e9s az eg\u00e9szs\u00e9g\u00fcgyi dolgoz\u00f3k sz\u00e1m\u00e1ra k\u00f6telez\u0151 a meger\u0151s\u00edt\u0151 harmadik olt\u00e1s felv\u00e9tele. A Magyar K\u00f6zl\u00f6nyben hamarosan megjelennek a Korm\u00e1nyinf\u00f3n m\u00e1r bejelentett int\u00e9zked\u00e9sek r\u00e9szletszab\u00e1lyai.\n\n\n\n\n\nAz \u00e1toltotts\u00e1g n\u00f6vel\u00e9se \u00e9rdek\u00e9ben a munk\u00e1ltat\u00f3k el\u0151\u00edrhatj\u00e1k az olt\u00e1s felv\u00e9tel\u00e9t dolgoz\u00f3iknak. Az\u00a0 \u00e1llami szf\u00e9r\u00e1ban elv\u00e1rt az olt\u00e1s felv\u00e9tele, az \u00f6nkorm\u00e1nyzatokn\u00e1l a k\u00e9rd\u00e9sben a polg\u00e1rmesterek d\u00f6nthetnek. \u00a0A dolgoz\u00f3iknak olt\u00e1st el\u0151\u00edr\u00f3 v\u00e1llalatok a megyei olt\u00e1si munkacsoportokt\u00f3l is k\u00e9rhetnek vakcin\u00e1t, ez esetben az \u00fczemorvosok is elv\u00e9gezhetik az olt\u00e1st.\nA magyar lakoss\u00e1g t\u00f6bbs\u00e9ge regisztr\u00e1lt v\u00e9d\u0151olt\u00e1sra \u00e9s m\u00e1r fel is vette azt, aki m\u00e9g nem, az tov\u00e1bbra is megteheti a\u00a0www.vakcinainfo.gov.hu\u00a0honlapon. A regisztr\u00e1ci\u00f3 ut\u00e1n a h\u00e1ziorvosn\u00e1l \u00e9s az interneten is lehet\u0151s\u00e9g van olt\u00e1sra id\u0151pontot foglalni a \u00a0www.eeszt.gov.hu\u00a0honlapon. Az id\u0151pontfoglal\u00f3ban minden \u00e9rv\u00e9nyes regisztr\u00e1ci\u00f3val rendelkez\u0151 tud olt\u00e1sra id\u0151pontot foglalni az els\u0151, az elmaradt m\u00e1sodik \u00e9s a harmadik olt\u00e1sra is.\u00a0\n\n\n\n\n\n\n\nVakcinainf\u00f3\nwww.vakcinainfo.gov.hu\nEzen az oldalon lehet regisztr\u00e1lni a koronav\u00edrus elleni olt\u00e1sra. Az olt\u00e1s \u00f6nk\u00e9ntes \u00e9s ingyenes. Amennyiben szeretn\u00e9 beoltatni mag\u00e1t, regisztr\u00e1ljon most.\n\n\n\n\n\n"}]