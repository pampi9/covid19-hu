[{"date": "2021-11-18 11:27", "url": "https://koronavirus.gov.hu/cikkek/januartol-eletbe-lep-fiatalok-szja-mentessege", "h1": "Janu\u00e1rt\u00f3l \u00e9letbe l\u00e9p a fiatalok szja-mentess\u00e9ge", "body": "\nJ\u00f6v\u0151 \u00e9v janu\u00e1r 1-j\u00e9t\u0151l a 25 \u00e9v alatti munkav\u00e1llal\u00f3knak nem kell szem\u00e9lyi j\u00f6vedelemad\u00f3t fizetni\u00fck, ami azt jelenti, hogy t\u00f6bb p\u00e9nzt fognak hazavinni, a nett\u00f3 j\u00f6vedelm\u00fck emelkedni fog - mondta\u00a0Nov\u00e1k\u00a0Katalin csal\u00e1dok\u00e9rt felel\u0151s t\u00e1rca n\u00e9lk\u00fcli miniszter a Facebook oldal\u00e1ra felker\u00fclt vide\u00f3\u00fczenet\u00e9ben cs\u00fct\u00f6rt\u00f6k\u00f6n. A korm\u00e1ny a j\u00e1rv\u00e1ny okozta gazdas\u00e1gi neh\u00e9zs\u00e9gek ellen\u00e9re is t\u00e1mogatja a fiatalokat.\n\n\nKiemelte: a fiatalok foglalkoztatotts\u00e1ga jelenleg m\u00e1sf\u00e9lszer akkora, mint t\u00edz \u00e9vvel ezel\u0151tt, egyre t\u00f6bb fiatal dolgozik ak\u00e1r m\u00e9g a tanulm\u00e1nyai v\u00e9gz\u00e9se mellett is. Ezeket a fiatalokat seg\u00edti a korm\u00e1ny azzal, hogy a brutt\u00f3 nemzetgazdas\u00e1gi \u00e1tlagb\u00e9rig, ami most megk\u00f6zel\u00edt\u0151leg 400 ezer forint, egy\u00e1ltal\u00e1n nem kell ad\u00f3t fizetni\u00fck - tette hozz\u00e1. Ez hozz\u00e1vet\u0151leg 22 sz\u00e1zal\u00e9kos emelked\u00e9st jelent a nett\u00f3 fizet\u00e9s\u00fckben - hangs\u00falyozta.\n\u00a0\u00a0\u00a0\u00a0\"Arra szeretn\u00e9nk biztatni a fiatalokat, hogy dolgozzanak, min\u00e9l t\u00f6bbet tegyenek f\u00e9lre, hogy amikor csal\u00e1dalap\u00edt\u00e1sra ker\u00fcl a sor, erre \u00e9s a csal\u00e1dt\u00e1mogat\u00e1sokra t\u00e1maszkodva tudj\u00e1k elkezdeni valakivel a k\u00f6z\u00f6s \u00e9let\u00fcket\" - fogalmazott\u00a0Nov\u00e1k\u00a0Katalin.\n\n"}]