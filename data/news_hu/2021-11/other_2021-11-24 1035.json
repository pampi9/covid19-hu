[{"date": "2021-11-24 10:35", "url": "https://koronavirus.gov.hu/cikkek/opsz-orszagszerte-tobb-szaz-polgaror-allt-szolgalatba-az-oltopontokon", "h1": "OPSZ: orsz\u00e1gszerte t\u00f6bb sz\u00e1z polg\u00e1r\u0151r \u00e1llt szolg\u00e1latba az olt\u00f3pontokon", "body": "\nOrsz\u00e1gszerte \u00fajra t\u00f6bb sz\u00e1z polg\u00e1r\u0151r teljes\u00edt szolg\u00e1latot a k\u00f3rh\u00e1zakban \u00e9s a rendel\u0151int\u00e9zetekben kialak\u00edtott olt\u00f3pontokon - t\u00e1j\u00e9koztatta az Orsz\u00e1gos Polg\u00e1r\u0151r Sz\u00f6vets\u00e9g (OPSZ) szerd\u00e1n az MTI-t.\n\n\nA v\u00e1rtn\u00e1l is t\u00f6bben veszik fel az olt\u00e1st a rendk\u00edv\u00fcli olt\u00e1si akci\u00f3 het\u00e9ben, ez\u00e9rt a korm\u00e1nyhivatalok \u00e9s az eg\u00e9szs\u00e9g\u00fcgyi int\u00e9zm\u00e9nyekb\u0151l \u00e9rkez\u0151 k\u00e9r\u00e9seknek megfelel\u0151en keddt\u0151l \u00fajra t\u00f6bb sz\u00e1z polg\u00e1r\u0151r teljes\u00edt szolg\u00e1latot orsz\u00e1gszerte a k\u00f3rh\u00e1zakban \u00e9s a rendel\u0151int\u00e9zetekben kialak\u00edtott olt\u00f3pontokon - \u00edrt\u00e1k.\n\u00a0\u00a0\u00a0\u00a0Hozz\u00e1tett\u00e9k: a polg\u00e1r\u0151r\u00f6k - akik a munk\u00e1juk mellett, \u00f6nk\u00e9ntesen v\u00e9gzik feladatukat - amellett, hogy seg\u00edtik az eg\u00e9szs\u00e9g\u00fcgyi dolgoz\u00f3k \u00e9s a honv\u00e9ds\u00e9g munk\u00e1j\u00e1t a bel\u00e9ptet\u00e9sn\u00e9l, az \u00e9p\u00fcleteken k\u00edv\u00fcl hozz\u00e1j\u00e1rulnak a k\u00f6zbiztons\u00e1g fenntart\u00e1s\u00e1hoz, seg\u00edtik az olt\u00e1sra \u00e9rkez\u0151ket a t\u00e1j\u00e9koz\u00f3d\u00e1sban, a mozg\u00e1sukban korl\u00e1tozottakat pedig az olt\u00f3pontra jut\u00e1sban.\n\u00a0\u00a0\u00a0\u00a0Az OPSZ k\u00f6zlem\u00e9nye szerint a polg\u00e1r\u0151r\u00f6k - az el\u0151z\u0151 j\u00e1rv\u00e1nyhull\u00e1mhoz hasonl\u00f3an - \u00fajra seg\u00edtik a kistelep\u00fcl\u00e9seken a h\u00e1ziorvosokat, kisz\u00e1ll\u00edtj\u00e1k nekik a sz\u00fcks\u00e9ges olt\u00f3anyagot.\n\nMTI 2021. november 24.\n\n"}]