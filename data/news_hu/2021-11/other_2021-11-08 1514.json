[{"date": "2021-11-08 15:14", "url": "https://koronavirus.gov.hu/cikkek/varga-mihaly-rendkivuli-keretemeles-kistelepuleseken-mukodo-vallalkozasok-palyazatan", "h1": "Varga Mih\u00e1ly: rendk\u00edv\u00fcli keretemel\u00e9s a kistelep\u00fcl\u00e9seken m\u0171k\u00f6d\u0151 v\u00e1llalkoz\u00e1sok p\u00e1ly\u00e1zat\u00e1n", "body": "\nRendk\u00edv\u00fcli keretemel\u00e9sr\u0151l d\u00f6nt\u00f6ttek a kistelep\u00fcl\u00e9seken m\u0171k\u00f6d\u0151 v\u00e1llalkoz\u00e1sok p\u00e1ly\u00e1zat\u00e1n - jelentette be Varga Mih\u00e1ly p\u00e9nz\u00fcgyminiszter a miniszt\u00e9rium h\u00e9tind\u00edt\u00f3 \u00fcl\u00e9s\u00e9t k\u00f6vet\u0151en h\u00e9tf\u0151n a Facebook-oldal\u00e1n.\n\n\nK\u00f6zl\u00e9se szerint a GINOP ki\u00edr\u00e1s\u00e1n m\u00e1r 27 milli\u00e1rd forinttal t\u00e1mogattak 2600 kisv\u00e1llalkoz\u00e1st, akik kistelep\u00fcl\u00e9seken \u00fagynevezett szabad v\u00e1llalkoz\u00e1si z\u00f3n\u00e1kban m\u0171k\u00f6dnek.\n\u00a0\u00a0\u00a0\u00a0Most \u00fagy d\u00f6nt\u00f6ttek, hogy tov\u00e1bbi 18,5 milli\u00e1rd forinttal b\u0151v\u00edtik a p\u00e1ly\u00e1zat keret\u00e9t. A c\u00e9gek 2 \u00e9s 10 milli\u00f3 forint k\u00f6z\u00f6tti \u00f6sszeget nyerhetnek el, amelyet beruh\u00e1z\u00e1sra, eszk\u00f6z\u00f6k beszerz\u00e9s\u00e9re, digit\u00e1lis korszer\u0171s\u00edt\u00e9sre, vagy a munkat\u00e1rsak k\u00e9pz\u00e9s\u00e9re ford\u00edthatnak. November 9-t\u0151l v\u00e1rj\u00e1k a p\u00e1ly\u00e1zatokat - k\u00f6z\u00f6lte Varga Mih\u00e1ly.\n\u00a0\u00a0\u00a0\u00a0A c\u00e9l vil\u00e1gos: a gazdas\u00e1g \u00fajraind\u00edt\u00e1s\u00e1ban a legkisebb telep\u00fcl\u00e9sek \u00e9s a legkisebb v\u00e1llalkoz\u00e1sok is sikerrel vegyenek r\u00e9szt - fogalmazott a p\u00e9nz\u00fcgyminiszter.\n\nMTI 2021. november 8.\n\n"}]