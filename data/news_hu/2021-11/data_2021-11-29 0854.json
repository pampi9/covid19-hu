[{"date": "2021-11-29 08:54", "url": "https://koronavirus.gov.hu/cikkek/6-millio-121-ezer-beoltott-27-830-az-uj-fertozott-elhunyt-460-beteg", "h1": "6 milli\u00f3 121 ezer a beoltott, 27 830 az \u00faj fert\u0151z\u00f6tt, elhunyt 460 beteg", "body": "\nA h\u00e9tv\u00e9gi \u00f6sszes\u00edtett adatokat k\u00f6z\u00f6lj\u00fck. A beoltottak sz\u00e1ma 6 120 959 f\u0151, k\u00f6z\u00fcl\u00fck\u00a05 839 078 f\u0151 m\u00e1r a m\u00e1sodik olt\u00e1s\u00e1t is megkapta, 2 477 399 f\u0151 pedig m\u00e1r a harmadik olt\u00e1st is felvett\u00e9k. Az elm\u00falt h\u00e1rom nap alatt \u00f6sszesen 27 830 \u00faj fert\u0151z\u00f6ttet igazoltak, ezzel a j\u00e1rv\u00e1ny kezdete \u00f3ta \u00f6sszesen 1 096 718 f\u0151re n\u0151tt a beazonos\u00edtott fert\u0151z\u00f6ttek sz\u00e1ma. Elhunyt 460 t\u00f6bbs\u00e9g\u00e9ben id\u0151s, kr\u00f3nikus beteg, \u00edgy az elhunytak sz\u00e1ma 34 326 f\u0151re emelkedett. A gy\u00f3gyultak sz\u00e1ma folyamatosan n\u0151, jelenleg 877 251 f\u0151, az akt\u00edv fert\u0151z\u00f6ttek sz\u00e1ma pedig 185 141 f\u0151re emelkedett. 7438 koronav\u00edrusos beteget \u00e1polnak k\u00f3rh\u00e1zban, k\u00f6z\u00fcl\u00fck 538-an vannak l\u00e9legeztet\u0151g\u00e9pen.\u00a0Az\u00a0Olt\u00e1si akci\u00f3 els\u0151 het\u00e9n \u00f6sszesen 784 ezren vettek fel olt\u00e1st, k\u00f6z\u00fcl\u00fck 643 ezren m\u00e1r a meger\u0151s\u00edt\u0151 harmadik olt\u00e1st vett\u00e9k fel \u00e9s 96 ezer eddig oltatlan ember is \u00fagy d\u00f6nt\u00f6tt, hogy felveszi az els\u0151 olt\u00e1s\u00e1t. A sikerre val\u00f3 tekintettel a korm\u00e1ny meghosszabb\u00edtotta az Olt\u00e1si akci\u00f3t, \u00edgy december 5. vas\u00e1rnapig ak\u00e1r el\u0151zetes id\u0151pontfoglal\u00e1s n\u00e9lk\u00fcl is lehet menni az olt\u00f3pontokra reggel 7 \u00f3ra \u00e9s este 19 \u00f3ra k\u00f6z\u00f6tt.\n\nA k\u00f3rh\u00e1zak ezen a h\u00e9ten is megemelt olt\u00e1si kapacit\u00e1ssal v\u00e1rj\u00e1k az \u00e9rkez\u0151ket\u00a0 ak\u00e1r az els\u0151, ak\u00e1r az elmaradt m\u00e1sodik, vagy a meger\u0151s\u00edt\u0151 harmadik olt\u00e1sra.\u00a0\u00a0 Az oltatlanok el\u0151zetes regisztr\u00e1ci\u00f3 n\u00e9lk\u00fcl is \u00e9rkezhetnek az olt\u00f3pontra, ez esetben regisztr\u00e1ci\u00f3jukat a helysz\u00ednen v\u00e9gzik\u00a0\u00a0el. Akik id\u0151pontfoglal\u00e1s n\u00e9lk\u00fcl \u00e9rkeznek, azokat \u00e9rkez\u00e9si sorrendben fogj\u00e1k beoltani.\u00a0Aki el\u0151zetesen regisztr\u00e1lt \u00e9s foglalt az interneten id\u0151pontot az elker\u00fclheti a v\u00e1rakoz\u00e1st.\u00a0 A meger\u0151s\u00edt\u0151 harmadik olt\u00e1s is\u00a0mindenkinek aj\u00e1nlott, aki 4 h\u00f3napn\u00e1l r\u00e9gebben kapta meg az el\u0151z\u0151 olt\u00e1s\u00e1t. A meger\u0151s\u00edt\u0151 olt\u00e1s ism\u00e9t 80-90%-ra k\u00e9pes emelni a v\u00e9detts\u00e9get. B\u0151vebben: \u00a0https://koronavirus.gov.hu/cikkek/minden-fontos-az-oltasi-akciohetrol-0\u00a0\n\n\n\n\n\n\n\nMinden fontos az Olt\u00e1si akci\u00f3h\u00e9tr\u0151l\nkoronavirus.gov.hu\nA nagy sikerre val\u00f3 tekintettel egy h\u00e9ttel meghosszabb\u00edtotta a korm\u00e1ny a november 22-\u00e9n kezd\u0151d\u00f6tt Olt\u00e1si akci\u00f3hetet, \u00edgy az \u00faj id\u0151pont szerint december 5. vas\u00e1rnap estig lehet a k\u00f3rh\u00e1zi olt\u00f3pontokon el\u0151zetes regisztr\u00e1ci\u00f3 \u00e9s id\u0151pontfoglal\u00e1s n\u00e9lk\u00fcl oltakozni. Az olt\u00f3pontok minden nap reggel 7 \u00e9s este 19 \u00f3ra k\u00f6z\u00f6tt vannak nyitva.\u00a0\n\n\n\n\n\u00a0\nAz Eur\u00f3pai Gy\u00f3gyszer\u00fcgyn\u00f6ks\u00e9g (EMA) m\u00falt h\u00e9t cs\u00fct\u00f6rt\u00f6k\u00f6n enged\u00e9lyezte az 5-11 \u00e9vesek olt\u00e1s\u00e1t is a Pfizer-vakcin\u00e1val.\u00a0Magyarorsz\u00e1g k\u00e9szen \u00e1ll ennek a megszervez\u00e9s\u00e9re is, a korm\u00e1ny le is k\u00f6t\u00f6tt tov\u00e1bbi gyermekek olt\u00e1s\u00e1ra val\u00f3 Pfizer vakcin\u00e1kat, az els\u0151 sz\u00e1ll\u00edtm\u00e1ny v\u00e1rhat\u00f3an december 21. k\u00f6r\u00fcl \u00e9rkezik.\nMegjelent az els\u0151 nagy magyarorsz\u00e1gi\u00a0 tudom\u00e1nyos kutat\u00e1s (HUN-VE vizsg\u00e1lat)\u00a0 a v\u00e9d\u0151olt\u00e1sok eredm\u00e9nyess\u00e9g\u00e9r\u0151l.\u00a0A kutat\u00e1s meg\u00e1llap\u00edtja, hogy\u00a0minden Magyarorsz\u00e1gon haszn\u00e1lt vakcina magas, illetve rendk\u00edv\u00fcl magas\u00a0hat\u00e9konys\u00e1got mutatott a megfert\u0151z\u0151d\u00e9s \u00e9s a koronav\u00edrussal kapcsolatos elhal\u00e1loz\u00e1sok megakad\u00e1lyoz\u00e1sa tekintet\u00e9ben. A v\u00e9d\u0151olt\u00e1s 88-98%-ra emelte a v\u00e9delmet a betegs\u00e9g hal\u00e1los kimenetele, \u00e9s 69-89%-ra a fert\u0151z\u00e9ssel szemben. Az olt\u00e1s - t\u00f6rt\u00e9njen b\u00e1rmelyik vakcin\u00e1val is -\u00a0 tudom\u00e1nyosan bizony\u00edtott adatok szerint val\u00f3ban \u00e9letet ment, jelent\u0151sen cs\u00f6kkenti a\u00a0 hal\u00e1loz\u00e1s kock\u00e1zat\u00e1t. 20-szor nagyobb es\u00e9llyel haltak meg az oltatlanok tavasszal Magyarorsz\u00e1gon.\u00a0https://koronavirus.gov.hu/cikkek/magyar-tudomanyos-kutatas-egyertelmu-vedooltasok-magas-hatekonysaga-az-oltas-eletet-ment\n\n\n\n\n\n\n\nMagyar tudom\u00e1nyos kutat\u00e1s: Egy\u00e9rtelm\u0171 a v\u00e9d\u0151olt\u00e1sok magas hat\u00e9konys\u00e1ga - Az olt\u00e1s \u00e9letet ment\nkoronavirus.gov.hu\nEgy\u00e9rtelm\u0171 a v\u00e9d\u0151olt\u00e1sok magas hat\u00e9konys\u00e1ga. 10-20-szor nagyobb es\u00e9llyel haltak meg az oltatlanok tavasszal Magyarorsz\u00e1gon - megjelent az els\u0151 nagy magyarorsz\u00e1gi tudom\u00e1nyos kutat\u00e1s (HUN-VE vizsg\u00e1lat) a v\u00e9d\u0151olt\u00e1sok eredm\u00e9nyess\u00e9g\u00e9r\u0151l a j\u00e1rv\u00e1nytannal foglalkoz\u00f3, tudom\u00e1nyos k\u00f6rben elismert Clinical Microbiology and Infection angol nyelv\u0171 orvostudom\u00e1nyi szakport\u00e1lon.\u00a0\n\n\n\n\n\u00a0\nAz eg\u00e9szs\u00e9g\u00fcgyi int\u00e9zm\u00e9nyek \u00e9s a t\u00f6megk\u00f6zleked\u00e9s mellett ism\u00e9t maszkot kell viselni az \u00fczletekben,\u00a0a bev\u00e1s\u00e1rl\u00f3k\u00f6zpontokban, a post\u00e1kon, az \u00fcgyf\u00e9lszolg\u00e1latokon, a sz\u00ednh\u00e1zakban, a mozikban, a m\u00fazeumokban \u00e9s sportrendezv\u00e9nyeken. A belt\u00e9ri kultur\u00e1lis \u00e9s egy\u00e9b rendezv\u00e9nyeken, az edz\u0151termekben, az uszod\u00e1kban, a f\u00fcrd\u0151kben, valamint a\u00a0 vend\u00e9gl\u00e1t\u00f3 \u00fczletekben pedig az ott dolgoz\u00f3knak k\u00f6telez\u0151 a maszkhaszn\u00e1lat. A b\u00f6lcs\u0151d\u00e9kben, az \u00f3vod\u00e1kban, az iskol\u00e1kban az igazgat\u00f3k \u00e9s a fels\u0151oktat\u00e1si int\u00e9zm\u00e9nyekben a rektorok, az egy\u00e9b munkahelyeken a munk\u00e1ltat\u00f3k hat\u00e1rozhatj\u00e1k meg a maszkvisel\u00e9s szab\u00e1lyait.\u00a0Az eg\u00e9szs\u00e9g\u00fcgyi\u00a0 dolgoz\u00f3k \u00e9s a betegek v\u00e9delme, valamint betegell\u00e1t\u00e1s zavartalans\u00e1ga \u00e9rdek\u00e9ben az eg\u00e9szs\u00e9g\u00fcgyi dolgoz\u00f3k sz\u00e1m\u00e1ra k\u00f6telez\u0151 a meger\u0151s\u00edt\u0151\u00a0 harmadik olt\u00e1s felv\u00e9tele. B\u0151vebben:\u00a0https://koronavirus.gov.hu/cikkek/szombattol-ismet-kotelezo-maszk-az-uzletekben-bevasarlokozpontokban\nAz \u00e1toltotts\u00e1g n\u00f6vel\u00e9se \u00e9rdek\u00e9ben a munk\u00e1ltat\u00f3k el\u0151\u00edrhatj\u00e1k az olt\u00e1s felv\u00e9tel\u00e9t dolgoz\u00f3iknak. Az\u00a0 \u00e1llami szf\u00e9r\u00e1ban elv\u00e1rt az olt\u00e1s felv\u00e9tele, az \u00f6nkorm\u00e1nyzatokn\u00e1l a k\u00e9rd\u00e9sben a polg\u00e1rmesterek d\u00f6nthetnek. \u00a0A dolgoz\u00f3iknak olt\u00e1st el\u0151\u00edr\u00f3 v\u00e1llalatok a megyei olt\u00e1si munkacsoportokt\u00f3l is k\u00e9rhetnek vakcin\u00e1t, ez esetben az \u00fczemorvosok is elv\u00e9gezhetik az olt\u00e1st.\nA magyar lakoss\u00e1g t\u00f6bbs\u00e9ge regisztr\u00e1lt v\u00e9d\u0151olt\u00e1sra \u00e9s m\u00e1r fel is vette azt, aki m\u00e9g nem, az tov\u00e1bbra is megteheti a\u00a0www.vakcinainfo.gov.hu\u00a0honlapon. A regisztr\u00e1ci\u00f3 ut\u00e1n a h\u00e1ziorvosn\u00e1l \u00e9s az interneten is lehet\u0151s\u00e9g van olt\u00e1sra id\u0151pontot foglalni a \u00a0www.eeszt.gov.hu\u00a0honlapon. Az id\u0151pontfoglal\u00f3ban minden \u00e9rv\u00e9nyes regisztr\u00e1ci\u00f3val rendelkez\u0151 tud olt\u00e1sra id\u0151pontot foglalni az els\u0151, az elmaradt m\u00e1sodik \u00e9s a harmadik olt\u00e1sra is.\u00a0\n\u00a0\n\u00a0\n\n"}]