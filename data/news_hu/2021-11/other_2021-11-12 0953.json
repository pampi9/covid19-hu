[{"date": "2021-11-12 09:53", "url": "https://koronavirus.gov.hu/cikkek/novak-az-erintettek-tobbsege-pentek-estig-megkapja-nyugdijpremiumot", "h1": "Nov\u00e1k: az \u00e9rintettek t\u00f6bbs\u00e9ge p\u00e9ntek estig megkapja a nyugd\u00edjpr\u00e9miumot", "body": "\nAz \u00e9rintettek t\u00f6bbs\u00e9ge p\u00e9ntek estig megkapja a nyugd\u00edjkorrekci\u00f3val n\u00f6velt havi nyugd\u00edj\u00e1t \u00e9s minden id\u0151k legnagyobb \u00f6sszeg\u0171 nyugd\u00edjpr\u00e9mium\u00e1t - k\u00f6z\u00f6lte a csal\u00e1dok\u00e9rt felel\u0151s t\u00e1rca n\u00e9lk\u00fcli miniszter a Facebook-oldal\u00e1n.\n\n\nNov\u00e1k Katalin a bejegyz\u00e9shez felt\u00f6lt\u00f6tt vide\u00f3ban hozz\u00e1tette: a postai k\u00e9zbes\u00edt\u00e9s cs\u00fct\u00f6rt\u00f6k\u00f6n, az utal\u00e1s p\u00e9nteken kezd\u0151d\u00f6tt.\n\u00a0\u00a0\u00a0\u00a0A korm\u00e1ny az\u00e9rt tud nyugd\u00edjpr\u00e9miumot adni, mert a gazdas\u00e1g, a magyar emberek teljes\u00edtm\u00e9nye ezt lehet\u0151v\u00e9 teszi - mondta, tudatva: a nyugd\u00edjpr\u00e9mium id\u00e9n minden eddigin\u00e9l magasabb \u00f6sszeg\u0171, \u00e9s mindenki - az alacsonyabb nyugd\u00edjban r\u00e9szes\u00fcl\u0151k is - a maxim\u00e1lis 80 ezer forintot kapj\u00e1k meg.\n\u00a0\u00a0\u00a0\u00a0A miniszter besz\u00e1molt arr\u00f3l is: j\u00f6v\u0151re az \u00e9rintettek a 13. havi nyugd\u00edj k\u00e9theti \u00f6sszeg\u00e9t biztosan megkapj\u00e1k, de a korm\u00e1ny azon dolgozik, hogy ann\u00e1l t\u00f6bbet, h\u00e1romheti vagy ak\u00e1r a teljes \u00f6sszeg\u0171 13. havi nyugd\u00edjat is ki tudja fizetni.\n\nMTI 2021. november 12.\n\n"}]