[{"date": "2021-11-17 08:57", "url": "https://koronavirus.gov.hu/cikkek/6-millio-8-ezer-beoltott-10-265-az-uj-fertozott-elhunyt-178-beteg", "h1": "6 milli\u00f3 8 ezer a beoltott, 10 265 az \u00faj fert\u0151z\u00f6tt, elhunyt 178 beteg", "body": "\nA beoltottak sz\u00e1ma 6 008\u00a0226 f\u0151, k\u00f6z\u00fcl\u00fck 5 780\u00a0925 f\u0151 m\u00e1r a m\u00e1sodik olt\u00e1s\u00e1t is megkapta, 1 milli\u00f3 668 ezren pedig m\u00e1r a harmadik olt\u00e1st is felvett\u00e9k. 10\u00a0265 \u00faj fert\u0151z\u00f6ttet igazoltak, ezzel a j\u00e1rv\u00e1ny kezdete \u00f3ta \u00f6sszesen 976\u00a0432 f\u0151re n\u0151tt a beazonos\u00edtott fert\u0151z\u00f6ttek sz\u00e1ma. Elhunyt 178 t\u00f6bbs\u00e9g\u00e9ben id\u0151s, kr\u00f3nikus beteg, \u00edgy az elhunytak sz\u00e1ma 32\u00a0514 f\u0151re emelkedett. A gy\u00f3gyultak sz\u00e1ma folyamatosan n\u0151, jelenleg 828\u00a0535 f\u0151, az akt\u00edv fert\u0151z\u00f6ttek sz\u00e1ma pedig 115\u00a0383 f\u0151re emelkedett. 5852 koronav\u00edrusos beteget \u00e1polnak k\u00f3rh\u00e1zban, k\u00f6z\u00fcl\u00fck 565-en vannak l\u00e9legeztet\u0151g\u00e9pen. Az oltatlanokat k\u00e9rj\u00fck, hogy vegy\u00e9k fel az olt\u00e1st, \u00e9s mindenkinek aj\u00e1nlott a meger\u0151s\u00edt\u0151 harmadik olt\u00e1s felv\u00e9tele is, aki 4 h\u00f3napn\u00e1l r\u00e9gebben kapta meg az el\u0151z\u0151 olt\u00e1s\u00e1t.\n\nA j\u00e1rv\u00e1ny negyedik hull\u00e1ma haz\u00e1nkban is felsz\u00e1ll\u00f3 \u00e1gban van, a korm\u00e1ny \u00e9s az Operat\u00edv t\u00f6rzs is figyelemmel k\u00eds\u00e9ri a j\u00e1rv\u00e1nyhelyzetet, \u00e9s amennyiben sz\u00fcks\u00e9ges tov\u00e1bbi int\u00e9zked\u00e9seket hoz.\nA legfontosabb, hogy az oltatlanok miel\u0151bb vegy\u00e9k fel az olt\u00e1st,\u00a0hiszen az olt\u00e1s leger\u0151sebb v\u00e9delem a betegs\u00e9g s\u00falyos lefoly\u00e1sa ellen.\u00a0A beoltottak kevesebb, mint 1%-a betegszik meg, \u00e9s a betegs\u00e9g lefoly\u00e1sa az oltottakn\u00e1l \u00e1ltal\u00e1ban j\u00f3val enyh\u00e9bb.\nA j\u00e1rv\u00e1ny negyedik hull\u00e1m\u00e1nak megf\u00e9kez\u00e9se \u00e9s az \u00e1toltotts\u00e1g n\u00f6vel\u00e9se \u00e9rdek\u00e9ben \u00a0november 22-28. k\u00f6z\u00f6tt\u00a0olt\u00e1si akci\u00f3hetet szerveznek a k\u00f3rh\u00e1zi olt\u00f3pontokon, azon a h\u00e9ten\u00a0az oltatlanoknak ak\u00e1r\u00a0el\u0151zetes regisztr\u00e1ci\u00f3 \u00e9s id\u0151pontfoglal\u00e1s n\u00e9lk\u00fcl is lehet olt\u00e1sra\u00a0menni.\u00a0Ez esetben regisztr\u00e1ci\u00f3jukat a helysz\u00ednen v\u00e9gzik\u00a0el \u00e9s olt\u00e1suk \u00e9rkez\u00e9si sorrendben t\u00f6rt\u00e9nik.\u00a0Azoknak, akik m\u00e1r kor\u00e1bban regisztr\u00e1ltak az interneten,\u00a0tov\u00e1bbra is az id\u0151pontfoglal\u00f3t javasoljuk ak\u00e1r az els\u0151, ak\u00e1r az elmaradt m\u00e1sodik vagy a harmadik olt\u00e1sukat akarj\u00e1k felvenni. Tov\u00e1bbi r\u00e9szletek:\u00a0https://koronavirus.gov.hu/cikkek/kormany-oltasi-akciohetet-indit-korhazi-oltopontokon\n\n\n\n\n\n\n\nA korm\u00e1ny olt\u00e1si akci\u00f3hetet ind\u00edt a k\u00f3rh\u00e1zi olt\u00f3pontokon\nkoronavirus.gov.hu\nAz \u00e1toltotts\u00e1g tov\u00e1bbi n\u00f6vel\u00e9se \u00e9s a j\u00e1rv\u00e1ny megf\u00e9kez\u00e9se \u00e9rdek\u00e9ben a korm\u00e1ny 2021. november 22-28. k\u00f6z\u00f6tt olt\u00e1si akci\u00f3hetet ind\u00edt a k\u00f3rh\u00e1zi olt\u00f3pontokon. A k\u00f3rh\u00e1zak orsz\u00e1gszerte \u2013Budapesten kiemelten - megemelt olt\u00e1si kapacit\u00e1ssal \u00e9s id\u0151pontfoglal\u00e1s n\u00e9lk\u00fcl is v\u00e1rj\u00e1k azon a h\u00e9ten a m\u00e9g oltatlanokat, \u00e9s ak\u00e1r a m\u00e1sodik, harmadik olt\u00e1st felvenni k\u00edv\u00e1n\u00f3kat is.\u00a0\n\n\n\n\n\u00a0\nIsm\u00e9t\u00a0k\u00f6telez\u0151 a maszkvisel\u00e9s a t\u00f6megk\u00f6zleked\u00e9si eszk\u00f6z\u00f6k\u00f6n, a korm\u00e1nyablakban \u00e9s korm\u00e1nyhivatali \u00fcgyf\u00e9lszolg\u00e1laton.\nEml\u00e9keztetj\u00fck az \u00fajonnan fert\u0151z\u00f6tteket, hogy\u00a0a Favipiravir tov\u00e1bbra is nagyban seg\u00edti az otthoni gy\u00f3gyul\u00e1st. A gy\u00f3gyszer a tapasztalatok szerint j\u00f3 es\u00e9llyel megakad\u00e1lyozza a t\u00fcnetek s\u00falyosabbra fordul\u00e1s\u00e1t \u00e9s ezzel a k\u00f3rh\u00e1zba ker\u00fcl\u00e9st. A Favipiravirt a h\u00e1ziorvos is fel\u00edrhatja az otthonukban gy\u00f3gyul\u00f3 enyhe vagy k\u00f6z\u00e9ps\u00falyos t\u00fcneteket mutat\u00f3 betegek kezel\u00e9s\u00e9re, \u00e9s ingyenesen kiv\u00e1lthat\u00f3 a\u00a0gy\u00f3gyszert\u00e1rakban.\nAz \u00e1toltotts\u00e1g n\u00f6vel\u00e9se \u00e9rdek\u00e9ben a munk\u00e1ltat\u00f3k el\u0151\u00edrhatj\u00e1k az olt\u00e1s felv\u00e9tel\u00e9t dolgoz\u00f3iknak. Az\u00a0 \u00e1llami szf\u00e9r\u00e1ban elv\u00e1rt az olt\u00e1s felv\u00e9tele, az \u00f6nkorm\u00e1nyzatokn\u00e1l a k\u00e9rd\u00e9sben a polg\u00e1rmesterek d\u00f6nthetnek. \u00a0A dolgoz\u00f3iknak olt\u00e1st el\u0151\u00edr\u00f3 v\u00e1llalatok a megyei olt\u00e1si munkacsoportokt\u00f3l is k\u00e9rhetnek vakcin\u00e1t, ez esetben az \u00fczemorvosok is elv\u00e9gezhetik az olt\u00e1st.\nA magyar lakoss\u00e1g t\u00f6bbs\u00e9ge regisztr\u00e1lt v\u00e9d\u0151olt\u00e1sra \u00e9s m\u00e1r fel is vette azt, aki m\u00e9g nem, az tov\u00e1bbra is megteheti a\u00a0www.vakcinainfo.gov.hu\u00a0honlapon. A regisztr\u00e1ci\u00f3 ut\u00e1n a h\u00e1ziorvosn\u00e1l \u00e9s az interneten is lehet\u0151s\u00e9g van olt\u00e1sra id\u0151pontot foglalni a \u00a0www.eeszt.gov.hu\u00a0honlapon. Az id\u0151pontfoglal\u00f3ban minden \u00e9rv\u00e9nyes regisztr\u00e1ci\u00f3val rendelkez\u0151 tud olt\u00e1sra id\u0151pontot foglalni az els\u0151, az elmaradt m\u00e1sodik \u00e9s a harmadik olt\u00e1sra is.\u00a0\n\n\n\n\n\n\n\nVakcinainf\u00f3\nwww.vakcinainfo.gov.hu\nEzen az oldalon lehet regisztr\u00e1lni a koronav\u00edrus elleni olt\u00e1sra. Az olt\u00e1s \u00f6nk\u00e9ntes \u00e9s ingyenes. Amennyiben szeretn\u00e9 beoltatni mag\u00e1t, regisztr\u00e1ljon most.\n\n\n\n\n\u00a0\n\u00a0\n\n"}]