[{"date": "2021-11-03 09:15", "url": "https://koronavirus.gov.hu/cikkek/nnk-magas-koncentracioban-van-jelen-szennyvizben-koronavirus-orokitoanyaga", "h1": "NNK: magas koncentr\u00e1ci\u00f3ban van jelen a szennyv\u00edzben a koronav\u00edrus \u00f6r\u00f6k\u00edt\u0151anyaga", "body": "\nAz elm\u00falt hetek\u00a0n\u00f6veked\u00e9si \u00fctem\u00e9hez k\u00e9pest lassul\u00f3, de tov\u00e1bbra is egy\u00e9rtelm\u0171 n\u00f6veked\u00e9st mutat a szennyv\u00edz SARS-CoV-2 koncentr\u00e1ci\u00f3ja.\nTendencia tekintet\u00e9ben emelked\u00e9s volt l\u00e1that\u00f3 B\u00e9k\u00e9scsaba, Debrecen, Eger, Miskolc, Szeksz\u00e1rd \u00e9s Szombathely mint\u00e1iban. Cs\u00f6kken\u00e9s egyed\u00fcl Ny\u00edregyh\u00e1za szennyv\u00edz-mint\u00e1j\u00e1ban volt m\u00e9rhet\u0151, a t\u00f6bbi v\u00e1ros szennyvize stagn\u00e1l.\nA vizsg\u00e1lt magyarorsz\u00e1gi telep\u00fcl\u00e9sek egyre nagyobb h\u00e1nyad\u00e1t jellemzi emelkedett v\u00edrus-koncentr\u00e1ci\u00f3, a telep\u00fcl\u00e9sek z\u00f6me m\u00e9rs\u00e9kelt, Ny\u00edregyh\u00e1z\u00e1n\u00a0pedig alacsony koncentr\u00e1ci\u00f3 volt m\u00e9rhet\u0151.\n\nK\u00e9rj\u00fck, aki m\u00e9g nem tette \u00e9ljen az ingyenes v\u00e9d\u0151olt\u00e1s lehet\u0151s\u00e9g\u00e9vel!\n\n(NNK)\n\n"}]