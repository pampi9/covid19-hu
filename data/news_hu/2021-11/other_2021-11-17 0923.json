[{"date": "2021-11-17 09:23", "url": "https://koronavirus.gov.hu/cikkek/novak-teljes-13-havi-nyugdijat-biztositja-kormany-", "h1": "Nov\u00e1k: a teljes 13. havi nyugd\u00edjat biztos\u00edtja a korm\u00e1ny", "body": "\nM\u00e1r biztos, hogy a teljes 13. havi nyugd\u00edjat biztos\u00edtja a korm\u00e1ny j\u00f6v\u0151 febru\u00e1rban - jelentette be a csal\u00e1dok\u00e9rt felel\u0151s t\u00e1rca n\u00e9lk\u00fcli miniszter szerd\u00e1n a Facebookon.\n\n\nNov\u00e1k Katalin a k\u00f6z\u00f6ss\u00e9gi oldal\u00e1n megosztott vide\u00f3ban azt mondta, febru\u00e1rban 2,5 milli\u00f3 nyugd\u00edjas \u00e9s nyugd\u00edjszer\u0171 ell\u00e1t\u00e1sban r\u00e9szes\u00fcl\u0151 kaphatja meg a 13. havi nyugd\u00edjat.\n\u00a0\u00a0\u00a0\u00a0Hozz\u00e1tette: erre a korkedvezm\u00e9nyes nyugd\u00edjasok, mint p\u00e9ld\u00e1ul a N\u0151k40-ben, de az \u00f6zvegyi nyugd\u00edjban vagy a rokkants\u00e1gi, valamint az \u00e1rvaell\u00e1t\u00e1sban r\u00e9szes\u00fcl\u0151k is jogosultak.\n\u00a0\u00a0\u00a0\u00a0\"Teh\u00e1t az eredeti tervekhez k\u00e9pest kor\u00e1bban kifizetj\u00fck a teljes 13. havi nyugd\u00edjat, j\u00f6v\u0151re m\u00e1r a teljes \u00f6sszeget. Amit a baloldal elvett, mi most visszaadjuk\" - hangs\u00falyozta a miniszter.\n\u00a0\u00a0\u00a0\u00a0Nov\u00e1k Katalin \u00fagy folytatta, a korm\u00e1ny ezzel a gesztussal is az id\u0151sek ir\u00e1nt \u00e9rzett megbecs\u00fcl\u00e9s\u00e9t szeretn\u00e9 kifejezni.\n\nMTI 2021. november 17.\n\n"}]