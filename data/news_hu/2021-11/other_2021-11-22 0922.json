[{"date": "2021-11-22 09:22", "url": "https://koronavirus.gov.hu/cikkek/nyolc-oltopont-varja-honvedkorhazban-az-oltasi-akciohetre-erkezoket", "h1": "Nyolc olt\u00f3pont v\u00e1rja a Honv\u00e9dk\u00f3rh\u00e1zban az olt\u00e1si akci\u00f3h\u00e9tre \u00e9rkez\u0151ket", "body": "\nNyolc olt\u00f3pont v\u00e1rja a Honv\u00e9dk\u00f3rh\u00e1zban a h\u00e9tf\u0151n indult olt\u00e1si akci\u00f3h\u00e9tre \u00e9rkez\u0151ket - mondta az int\u00e9zm\u00e9ny f\u0151igazgat\u00f3ja az M1 aktu\u00e1lis csatorn\u00e1n.\n\nWikonk\u00e1l Norbert Mikl\u00f3s a m\u0171sorban elmondta, ak\u00e1r regisztr\u00e1ci\u00f3 n\u00e9lk\u00fcl is beoltathatj\u00e1k magukat az emberek a korm\u00e1ny \u00e1ltal meghirdetett olt\u00e1si h\u00e9ten.\nFelh\u00edvta a figyelmet arra, hogy a koronav\u00edrus-j\u00e1rv\u00e1ny okozta eg\u00e9szs\u00e9g\u00fcgyi probl\u00e9m\u00e1t az olt\u00e1ssal lehet kezelni, ez\u00e9rt mindenkit arra k\u00e9rt, hogy vegye fel a vakcin\u00e1t.\nHozz\u00e1tette, a koronav\u00edrus eset\u00e9ben nem lehet el\u0151re megmondani, hogy kire, mik\u00e9nt hat a fert\u0151z\u00e9s lefoly\u00e1sa, ez\u00e9rt \u00e9rdemes el\u0151re v\u00e9dekezni.\n\"Nemcsak az a vesz\u00e9ly van, hogy valaki belehal a v\u00edrusba - b\u00e1r az is egy nagyon komoly kock\u00e1zat - de olyan \u00e9letmin\u0151s\u00e9g-roml\u00e1s j\u00e1r vele egy\u00fctt, amit szerintem sokan szeretn\u00e9nek elker\u00fclni\" - fogalmazott Wikonk\u00e1l Norbert Mikl\u00f3s.\n\nMTI\n\n"}]