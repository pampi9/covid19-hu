[{"date": "2021-11-28 08:51", "url": "https://koronavirus.gov.hu/cikkek/mar-742-ezren-vettek-fel-az-oltast-az-oltasi-akcioheten", "h1": "M\u00e1r 742 ezren vett\u00e9k fel az olt\u00e1st az Olt\u00e1si Akci\u00f3h\u00e9ten", "body": "\nA h\u00e9tv\u00e9g\u00e9n is folytat\u00f3dik az Olt\u00e1si akci\u00f3h\u00e9t, h\u00e9tf\u0151t\u0151l szombat estig m\u00e1r 742 ezren vettek fel olt\u00e1st. A megjelentek 82 %- a, 609 ezer f\u0151 m\u00e1r a meger\u0151s\u00edt\u0151 harmadik olt\u00e1s\u00e9rt \u00e9rkezett az olt\u00f3pontokra, \u00e9s 91 ezer eddig oltatlan ember is \u00fagy d\u00f6nt\u00f6tt, hogy felveszi az els\u0151 olt\u00e1s\u00e1t. A legt\u00f6bb olt\u00e1st eddig p\u00e9nteken adt\u00e1k be, 139 520-an jelentek meg az olt\u00e1s\u00e9rt. Az olt\u00f3pontokon\u00a0vas\u00e1rnap is nyitva vannak, ma is\u00a0ak\u00e1r el\u0151zetes id\u0151pontfoglal\u00e1s n\u00e9lk\u00fcl lehet \u00e9rkezni\u00a0este 19 \u00f3r\u00e1ig.\n\n\nAz Olt\u00e1si akci\u00f3h\u00e9ten\u00a0beoltottakkal egy\u00fctt mostanra 6 115 235-re emelkedett a beoltottak sz\u00e1ma, k\u00f6z\u00fcl\u00fck 5 836 668 f\u0151 m\u00e1r a m\u00e1sodik olt\u00e1st \u00e9s 2 443 456 f\u0151 m\u00e1r a meger\u0151s\u00edt\u0151 harmadik\u00a0olt\u00e1st is felvette. A meger\u0151s\u00edt\u0151 olt\u00e1s mindenkinek javasolt, akin\u00e9l t\u00f6bb mint 4 h\u00f3nap telt el az el\u0151z\u0151 olt\u00e1sa \u00f3ta, a harmadik olt\u00e1s felv\u00e9tel\u00e9vel ism\u00e9t 80-90%-ra emelhet\u0151 a v\u00e9detts\u00e9gi szint.\nAz olt\u00e1si akci\u00f3 m\u00e1sodik hete h\u00e9tf\u0151n reggel 7 \u00f3rakor kezd\u0151dik \u00e9s december 5. vas\u00e1rnap 19 \u00f3r\u00e1ig tart. Az olt\u00f3pontok sz\u00e1ma v\u00e1rhat\u00f3an tov\u00e1bb b\u0151v\u00fcl, el\u00e9rhet\u0151s\u00e9g\u00fcket a\u00a0koronavirus.gov.hu\u00a0honlapon megtal\u00e1lj\u00e1k.\n\n"}]