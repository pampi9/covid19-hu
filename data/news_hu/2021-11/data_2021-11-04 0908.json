[{"date": "2021-11-04 09:08", "url": "https://koronavirus.gov.hu/cikkek/5-millio-963-ezer-beoltott-6268-az-uj-fertozott-elhunyt-107-beteg", "h1": "5 milli\u00f3 963 ezer a beoltott, 6268 az \u00faj fert\u0151z\u00f6tt, elhunyt 107 beteg", "body": "\nA beoltottak sz\u00e1ma 5 962\u00a0878 f\u0151, k\u00f6z\u00fcl\u00fck 5 744\u00a0219 f\u0151 m\u00e1r a m\u00e1sodik olt\u00e1s\u00e1t is megkapta, 1 milli\u00f3 274 ezren pedig m\u00e1r a harmadik olt\u00e1st is felvett\u00e9k. 6268 \u00faj fert\u0151z\u00f6ttet igazoltak, ezzel a j\u00e1rv\u00e1ny kezdete \u00f3ta \u00f6sszesen 885\u00a0360 f\u0151re n\u0151tt a beazonos\u00edtott fert\u0151z\u00f6ttek sz\u00e1ma. Elhunyt 107 t\u00f6bbs\u00e9g\u00e9ben id\u0151s, kr\u00f3nikus beteg, \u00edgy az elhunytak sz\u00e1ma 31\u00a0101 f\u0151re emelkedett. A gy\u00f3gyultak sz\u00e1ma folyamatosan n\u0151, jelenleg 803\u00a0151 f\u0151, az akt\u00edv fert\u0151z\u00f6ttek sz\u00e1ma pedig 51\u00a0108 f\u0151re emelkedett. 3366 koronav\u00edrusos beteget \u00e1polnak k\u00f3rh\u00e1zban, k\u00f6z\u00fcl\u00fck 349-en vannak l\u00e9legeztet\u0151g\u00e9pen.\u00a0A j\u00e1rv\u00e1ny negyedik hull\u00e1m\u00e1nak megf\u00e9kez\u00e9se \u00e9s az \u00e1toltotts\u00e1g n\u00f6vel\u00e9se \u00e9rdek\u00e9ben a korm\u00e1ny \u00fajabb v\u00e9delmi int\u00e9zked\u00e9sekr\u0151l d\u00f6nt\u00f6tt.\u00a0Ism\u00e9t k\u00f6telez\u0151 a maszkvisel\u00e9s a t\u00f6megk\u00f6zleked\u00e9si eszk\u00f6z\u00f6k\u00f6n, az \u00e1toltotts\u00e1g n\u00f6vel\u00e9se \u00e9rdek\u00e9ben a munk\u00e1ltat\u00f3k el\u0151\u00edrhatj\u00e1k az olt\u00e1s felv\u00e9tel\u00e9t dolgoz\u00f3iknak, a kor\u00e1bban beoltottakat pedig a harmadik olt\u00e1s felv\u00e9tel\u00e9re k\u00e9rj\u00fck.\n\nAz\u00a0 \u00e1llami szf\u00e9r\u00e1ban elv\u00e1rt az olt\u00e1s felv\u00e9tele, az \u00f6nkorm\u00e1nyzatokn\u00e1l a k\u00e9rd\u00e9sben a polg\u00e1rmesterek d\u00f6nthetnek. R\u00e9szletek:\u00a0https://koronavirus.gov.hu/cikkek/megjelentek-vedelmi-intezkedesekrol-szolo-rendeletek\nA korm\u00e1ny a harmadik olt\u00e1s felv\u00e9tel\u00e9re biztatja a kor\u00e1bban beoltottakat. Err\u0151l a regisztr\u00e1ltak emailt is kapnak, amelyben felh\u00edvjuk az oltottak figyelm\u00e9t, hogy a v\u00e9d\u0151olt\u00e1s ut\u00e1n kialakul\u00f3 v\u00e9detts\u00e9g n\u00e9h\u00e1ny h\u00f3nap eltelt\u00e9vel gyeng\u00fclhet. Javasoljuk, hogy aki elm\u00falt 18 \u00e9ves, \u00e9s m\u00e1r t\u00f6bb mint 4 h\u00f3napja vette fel kor\u00e1bbi olt\u00e1s\u00e1t, jelentkezzen az ism\u00e9tl\u0151 harmadik olt\u00e1sra is. Ennek bead\u00e1s\u00e1t a h\u00e1ziorvost\u00f3l lehet k\u00e9rni, emellett az interneten is lehet id\u0151pontot foglalni valamely k\u00f3rh\u00e1zi olt\u00f3pontra. \u00a0\nAz \u00faj megbeteged\u00e9seket a delta v\u00edrusmut\u00e1ns okozza, a legnagyobb vesz\u00e9lyben a beoltatlanok vannak, ez\u00e9rt k\u00e9rj\u00fck \u0151ket, hogy regisztr\u00e1ljanak \u00e9s vegy\u00e9k fel az olt\u00e1st miel\u0151bb.\u00a0\nA beoltottak kevesebb mint 1%-a betegszik meg, \u00e9s a betegs\u00e9g lefoly\u00e1sa az oltottakn\u00e1l \u00e1ltal\u00e1ban j\u00f3val enyh\u00e9bb. A magyar lakoss\u00e1g t\u00f6bbs\u00e9ge regisztr\u00e1lt v\u00e9d\u0151olt\u00e1sra \u00e9s m\u00e1r fel is vette azt, aki m\u00e9g nem, az tov\u00e1bbra is megteheti a\u00a0www.vakcinainfo.gov.hu\u00a0honlapon.\nA regisztr\u00e1ci\u00f3 ut\u00e1n a h\u00e1ziorvosn\u00e1l \u00e9s az interneten is lehet\u0151s\u00e9g van olt\u00e1sra id\u0151pontot foglalni a \u00a0www.eeszt.gov.hu\u00a0honlapon. Az id\u0151pontfoglal\u00f3ban minden \u00e9rv\u00e9nyes regisztr\u00e1ci\u00f3val rendelkez\u0151 tud olt\u00e1sra id\u0151pontot foglalni els\u0151, elmaradt m\u00e1sodik \u00e9s harmadik olt\u00e1sra is.\u00a0\nA k\u00f3rh\u00e1zakban l\u00e1togat\u00e1si tilalmat rendeltek el \u00e9s a\u00a0betegek sz\u00e1m\u00e1nak n\u00f6veked\u00e9se miatt \u00fajabb\u00a0 k\u00f3rh\u00e1zakat vonnak be a koronav\u00edrusos betegek ell\u00e1t\u00e1s\u00e1ba.\n\n"}]