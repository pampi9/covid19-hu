[{"date": "2021-11-10 08:52", "url": "https://koronavirus.gov.hu/cikkek/5-millio-982-ezer-beoltott-8434-az-uj-fertozott-elhunyt-98-beteg", "h1": "5 milli\u00f3 982 ezer a beoltott, 8434 az \u00faj fert\u0151z\u00f6tt, elhunyt 98 beteg", "body": "\nA beoltottak sz\u00e1ma 5 981\u00a0915 f\u0151, k\u00f6z\u00fcl\u00fck 5 760\u00a0912 f\u0151 m\u00e1r a m\u00e1sodik olt\u00e1s\u00e1t is megkapta, 1 milli\u00f3 431 ezren pedig m\u00e1r a harmadik olt\u00e1st is felvett\u00e9k. 8434 \u00faj fert\u0151z\u00f6ttet igazoltak, ezzel a j\u00e1rv\u00e1ny kezdete \u00f3ta \u00f6sszesen 923\u00a0020 f\u0151re n\u0151tt a beazonos\u00edtott fert\u0151z\u00f6ttek sz\u00e1ma. Elhunyt 98 t\u00f6bbs\u00e9g\u00e9ben id\u0151s, kr\u00f3nikus beteg, \u00edgy az elhunytak sz\u00e1ma 31 619 f\u0151re emelkedett. A gy\u00f3gyultak sz\u00e1ma folyamatosan n\u0151, jelenleg 813376 f\u0151, az akt\u00edv fert\u0151z\u00f6ttek sz\u00e1ma pedig 78 025 f\u0151re emelkedett. 4830 koronav\u00edrusos beteget \u00e1polnak k\u00f3rh\u00e1zban, k\u00f6z\u00fcl\u00fck 463-an vannak l\u00e9legeztet\u0151g\u00e9pen. A j\u00e1rv\u00e1ny negyedik hull\u00e1m\u00e1nak megf\u00e9kez\u00e9se \u00e9s az \u00e1toltotts\u00e1g n\u00f6vel\u00e9se \u00e9rdek\u00e9ben \u00a0november 22-28. k\u00f6z\u00f6tt\u00a0olt\u00e1si akci\u00f3hetet szerveznek a k\u00f3rh\u00e1zi olt\u00f3pontokon, azon a h\u00e9ten\u00a0az oltatlanoknak ak\u00e1r\u00a0el\u0151zetes regisztr\u00e1ci\u00f3 \u00e9s id\u0151pontfoglal\u00e1s n\u00e9lk\u00fcl is lehet olt\u00e1sra\u00a0menni.\u00a0\n\nA koronav\u00edrusos betegek sz\u00e1m\u00e1nak n\u00f6veked\u00e9se miatt - a j\u00e1rv\u00e1ny el\u0151z\u0151 hull\u00e1mainak felsz\u00e1ll\u00f3 \u00e1g\u00e1hoz\u00a0 hasonl\u00f3an - a\u00a0k\u00f3rh\u00e1zakban ism\u00e9t n\u00f6velt\u00e9k a koronav\u00edrusos betegek ell\u00e1t\u00e1s\u00e1ra kijel\u00f6lt \u00e1gyak sz\u00e1m\u00e1t. A\u00a0betegek v\u00e9delme \u00e9s az eg\u00e9szs\u00e9g\u00fcgyre h\u00e1rul\u00f3 teher cs\u00f6kkent\u00e9se \u00e9rdek\u00e9ben egyes k\u00f3rh\u00e1zakban ism\u00e9t sz\u00fcks\u00e9gess\u00e9 v\u00e1lhat a halaszthat\u00f3 m\u0171t\u00e9tek elnapol\u00e1sa.\nAz Olt\u00e1si akci\u00f3h\u00e9t sor\u00e1n az oltatlanok kiv\u00e9telesen el\u0151zetes regisztr\u00e1ci\u00f3 n\u00e9lk\u00fcl is \u00e9rkezhetnek az olt\u00f3pontra. Ez esetben regisztr\u00e1ci\u00f3jukat a helysz\u00ednen v\u00e9gzik\u00a0el \u00e9s olt\u00e1suk \u00e9rkez\u00e9si sorrendben t\u00f6rt\u00e9nik.\u00a0Azoknak, akik m\u00e1r kor\u00e1bban regisztr\u00e1ltak az interneten,\u00a0tov\u00e1bbra is az id\u0151pontfoglal\u00f3t javasoljuk ak\u00e1r az els\u0151, ak\u00e1r az elmaradt m\u00e1sodik vagy a harmadik olt\u00e1sukat akarj\u00e1k felvenni. Tov\u00e1bbi r\u00e9szletek:\u00a0https://koronavirus.gov.hu/cikkek/kormany-oltasi-akciohetet-indit-korhazi-oltopontokon\nAz \u00faj megbeteged\u00e9seket a delta v\u00edrusmut\u00e1ns okozza, a legnagyobb vesz\u00e9lyben a beoltatlanok vannak, ez\u00e9rt k\u00e9rj\u00fck \u0151ket, hogy regisztr\u00e1ljanak \u00e9s vegy\u00e9k fel az olt\u00e1st miel\u0151bb.\u00a0A beoltottak kevesebb, mint 1%-a betegszik meg, \u00e9s a betegs\u00e9g lefoly\u00e1sa az oltottakn\u00e1l \u00e1ltal\u00e1ban j\u00f3val enyh\u00e9bb.\nA v\u00e9d\u0151olt\u00e1s ut\u00e1n kialakul\u00f3 v\u00e9detts\u00e9g\u00a0 - minden vakcina eset\u00e9ben - n\u00e9h\u00e1ny h\u00f3nap eltelt\u00e9vel gyeng\u00fcl, ez\u00e9rt a v\u00edrus elleni er\u0151sebb v\u00e9delem \u00e9rdek\u00e9ben minden 18 \u00e9v feletti, m\u00e1r t\u00f6bb mint 4 h\u00f3napja oltottnak javasolt a harmadik olt\u00e1s felv\u00e9tele.\nNovembert\u0151l ism\u00e9t\u00a0k\u00f6telez\u0151 a maszkvisel\u00e9s a t\u00f6megk\u00f6zleked\u00e9si eszk\u00f6z\u00f6k\u00f6n, az \u00e1toltotts\u00e1g n\u00f6vel\u00e9se \u00e9rdek\u00e9ben a munk\u00e1ltat\u00f3k el\u0151\u00edrhatj\u00e1k az olt\u00e1s felv\u00e9tel\u00e9t dolgoz\u00f3iknak. Az\u00a0 \u00e1llami szf\u00e9r\u00e1ban elv\u00e1rt az olt\u00e1s felv\u00e9tele, az \u00f6nkorm\u00e1nyzatokn\u00e1l a k\u00e9rd\u00e9sben a polg\u00e1rmesterek d\u00f6nthetnek. \u00a0A dolgoz\u00f3iknak olt\u00e1st el\u0151\u00edr\u00f3 v\u00e1llalatok a megyei olt\u00e1si munkacsoportokt\u00f3l is k\u00e9rhetnek vakcin\u00e1t, ez esetben az \u00fczemorvosok is elv\u00e9gezhetik az olt\u00e1st.\nA magyar lakoss\u00e1g t\u00f6bbs\u00e9ge regisztr\u00e1lt v\u00e9d\u0151olt\u00e1sra \u00e9s m\u00e1r fel is vette azt, aki m\u00e9g nem, az tov\u00e1bbra is megteheti a\u00a0www.vakcinainfo.gov.hu\u00a0honlapon. A regisztr\u00e1ci\u00f3 ut\u00e1n a h\u00e1ziorvosn\u00e1l \u00e9s az interneten is lehet\u0151s\u00e9g van olt\u00e1sra id\u0151pontot foglalni a \u00a0www.eeszt.gov.hu\u00a0honlapon. Az id\u0151pontfoglal\u00f3ban minden \u00e9rv\u00e9nyes regisztr\u00e1ci\u00f3val rendelkez\u0151 tud olt\u00e1sra id\u0151pontot foglalni az els\u0151, az elmaradt m\u00e1sodik \u00e9s a harmadik olt\u00e1sra is.\u00a0\n\n"}]