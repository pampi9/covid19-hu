[{"date": "2021-11-08 12:03", "url": "https://koronavirus.gov.hu/cikkek/harmadik-oltas-jelentosen-noveli-vedettseget", "h1": "A harmadik olt\u00e1s  jelent\u0151sen n\u00f6veli a v\u00e9detts\u00e9get", "body": "\nA v\u00edrus elleni er\u0151sebb v\u00e9delem \u00e9rdek\u00e9ben minden 18 \u00e9v feletti, m\u00e1r t\u00f6bb mint 4 h\u00f3napja oltottnak javasolt az ism\u00e9tl\u0151 olt\u00e1s felv\u00e9tele. A vakcinab\u0151s\u00e9gnek k\u00f6sz\u00f6nhet\u0151en Magyarorsz\u00e1g az els\u0151k k\u00f6z\u00f6tt tette lehet\u0151v\u00e9 a\u00a0harmadik olt\u00e1s felv\u00e9tel\u00e9t, \u00edgy a k\u00f6zel 6 milli\u00f3 oltottb\u00f3l,\u00a01 milli\u00f3 369 ezren m\u00e1r fel is vett\u00e9k a harmadik olt\u00e1st. \u0150k jelent\u0151sen v\u00e9dettebbek a betegs\u00e9g s\u00falyos lefoly\u00e1sa ellen \u00e9s ez nagyban seg\u00edti a v\u00e9dekez\u00e9st a j\u00e1rv\u00e1ny negyedik hull\u00e1m\u00e1ban.\n\n\nAz ism\u00e9tl\u0151 olt\u00e1s az\u00e9rt fontos, mert a v\u00e9d\u0151olt\u00e1s ut\u00e1n kialakul\u00f3 v\u00e9detts\u00e9g\u00a0 - minden vakcina eset\u00e9ben - n\u00e9h\u00e1ny h\u00f3nap eltelt\u00e9vel gyeng\u00fcl.\nJavasoljuk, hogy aki elm\u00falt 18 \u00e9ves, \u00e9s m\u00e1r t\u00f6bb mint 4 h\u00f3napja vette fel kor\u00e1bbi olt\u00e1s\u00e1t, jelentkezzen az ism\u00e9tl\u0151 harmadik olt\u00e1sra is. Ennek bead\u00e1s\u00e1t a h\u00e1ziorvost\u00f3l lehet k\u00e9rni, emellett az interneten is lehet id\u0151pontot foglalni valamely k\u00f3rh\u00e1zi olt\u00f3pontra. Ezt ezen az oldalon lehet megtenni:\u00a0https://www.eeszt.gov.hu/hu/web/guest/covid-oltas-idopontfoglalas\nA november 22-28. k\u00f6z\u00f6tt szervezett Olt\u00e1si akci\u00f3h\u00e9ten a k\u00f3rh\u00e1zi olt\u00f3pontokon\u00a0 el\u0151zetes id\u0151pontfoglal\u00e1s n\u00e9lk\u00fcl is beoltj\u00e1k nem csak az els\u0151, hanem a harmadik olt\u00e1s is.\nA legnagyobb vesz\u00e9lyben tov\u00e1bbra is a beoltatlanok vannak. Arra k\u00e9rj\u00fck \u0151ket, hogy saj\u00e1t \u00e9let\u00fck \u00e9s eg\u00e9szs\u00e9g\u00fck v\u00e9delme \u00e9rdek\u00e9ben miel\u0151bb vegy\u00e9k fel az olt\u00e1st. Tov\u00e1bbra is az olt\u00e1s jelenti a leger\u0151sebb v\u00e9delmet a v\u00edrus ellen.\n\n"}]