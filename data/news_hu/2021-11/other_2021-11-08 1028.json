[{"date": "2021-11-08 10:28", "url": "https://koronavirus.gov.hu/cikkek/novak-novemberben-minden-eddiginel-magasabb-nyugdijpremiumot-kapnak-nyugdijasok", "h1": "Nov\u00e1k: novemberben minden eddigin\u00e9l magasabb nyugd\u00edjpr\u00e9miumot kapnak a nyugd\u00edjasok", "body": "\nNovemberben minden eddigin\u00e9l nagyobb \u00f6sszeg\u0171 nyugd\u00edjpr\u00e9miumot kapnak a nyugd\u00edjasok \u00e9s a nyugd\u00edjszer\u0171 ell\u00e1t\u00e1sban r\u00e9szes\u00fcl\u0151k - k\u00f6z\u00f6lte a csal\u00e1dok\u00e9rt felel\u0151s t\u00e1rca n\u00e9lk\u00fcli miniszter h\u00e9tf\u0151n a Facebook-oldal\u00e1n.\n\n\nNov\u00e1k Katalin a vide\u00f3ban kiemelte: novemberben a megszokott nyugd\u00edjhoz k\u00e9pest mindenki - \u00e1tlagnyugd\u00edj eset\u00e9n is - k\u00f6r\u00fclbel\u00fcl sz\u00e1zezer forinttal nagyobb \u00f6sszeget kap, mert a maximum 80 ezer forintos nyugd\u00edjpr\u00e9mium mellett megkapja a kieg\u00e9sz\u00edt\u0151 nyugd\u00edjemel\u00e9st, a nyugd\u00edjkorrekci\u00f3t is.\n\u00a0\u00a0\u00a0\u00a0A nyugd\u00edjpr\u00e9miumot cs\u00fct\u00f6rt\u00f6k\u00f6n kezdik el k\u00e9zbes\u00edteni a post\u00e1sok \u00e9s a h\u00f3nap v\u00e9g\u00e9ig mindenki megkapja szem\u00e9lyesen vagy a banksz\u00e1ml\u00e1j\u00e1ra - mondta a miniszter.\n\nMTI 2021. november 8.\n\n"}]