[{"date": "2021-11-16 11:30", "url": "https://koronavirus.gov.hu/cikkek/novak-nyugdijasok-tobbsege-mar-megkapta-nyugdijpremiumot", "h1": "Nov\u00e1k: a nyugd\u00edjasok t\u00f6bbs\u00e9ge m\u00e1r megkapta a nyugd\u00edjpr\u00e9miumot", "body": "\nA nyugd\u00edjasok t\u00f6bbs\u00e9ge m\u00e1r megkapta a nyugd\u00edjpr\u00e9miumot, amely id\u00e9n minden eddigin\u00e9l nagyobb \u00f6sszeget, 80 ezer forintot jelent - k\u00f6z\u00f6lte a csal\u00e1dok\u00e9rt felel\u0151s t\u00e1rca n\u00e9lk\u00fcli miniszter kedden a Facebook-oldal\u00e1n.\n\n\nNov\u00e1k Katalin a vide\u00f3ban eml\u00e9keztetett: a gazdas\u00e1g j\u00f3 teljes\u00edtm\u00e9ny\u00e9nek k\u00f6sz\u00f6nhet\u0151en negyedik alkalommal kapnak a nyugd\u00edjasok \u00e9s a nyugd\u00edjszer\u0171 ell\u00e1t\u00e1sban r\u00e9szes\u00fcl\u0151k - \u00f6zvegyi nyugd\u00edjban \u00e9s rokkant\u00e1sig ell\u00e1t\u00e1sban r\u00e9szes\u00fcl\u0151k, valamint az \u00e1rvaell\u00e1t\u00e1sra jogosultak is - nyugd\u00edjpr\u00e9miumot.\n\u00a0\u00a0\u00a0\u00a0Id\u00e9n az \u00f6sszes, 2,5 milli\u00f3 \u00e9rintett a maxim\u00e1lis 80 ezer forintot kapja meg, \u00edgy ez 200 milli\u00e1rd forintos t\u00e1mogat\u00e1st jelent az \u00e9rintetteknek - emelte ki.\n\u00a0\u00a0\u00a0\u00a0Tudatta, hogy akik \u00e1tutal\u00e1ssal kapj\u00e1k nyugd\u00edjukat, m\u00e1r mind megkapt\u00e1k a pr\u00e9miumot, \u00e9s azoknak a t\u00f6bbs\u00e9ge is k\u00e9zhez kapta m\u00e1r az \u00f6sszeget, akiknek a p\u00e9nzt a post\u00e1s k\u00e9zbes\u00edti. Akinek m\u00e9g nem \u00e9rkezett meg a nyugd\u00edjpr\u00e9mium, a k\u00f6vetkez\u0151 napokban megkapja - tette hozz\u00e1.\n\u00a0\u00a0\u00a0\u00a0A miniszter azt mondta: a korm\u00e1ny tov\u00e1bbra is az\u00e9rt dolgozik, hogy a magyar gazdas\u00e1g er\u0151s legyen, \u00e9s ebb\u0151l min\u00e9l t\u00f6bbet \u00e9rezhessenek a nyugd\u00edjasok is.\n\nMTI 2021. november 16.\n\n"}]