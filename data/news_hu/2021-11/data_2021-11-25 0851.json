[{"date": "2021-11-25 08:51", "url": "https://koronavirus.gov.hu/cikkek/6-millio-72-ezer-beoltott-12-165-az-uj-fertozott-elhunyt-185-beteg", "h1": "6 milli\u00f3 72 ezer a beoltott, 12 165 az \u00faj fert\u0151z\u00f6tt, elhunyt 185 beteg", "body": "\nA beoltottak sz\u00e1ma 6 072 192 f\u0151, k\u00f6z\u00fcl\u00fck\u00a05 816 050 f\u0151 m\u00e1r a m\u00e1sodik olt\u00e1s\u00e1t is megkapta, 2 153 117 f\u0151 pedig m\u00e1r a harmadik olt\u00e1st is felvett\u00e9k. 12\u00a0165 \u00faj fert\u0151z\u00f6ttet igazoltak, ezzel a j\u00e1rv\u00e1ny kezdete \u00f3ta \u00f6sszesen 1 057 017 f\u0151re n\u0151tt a beazonos\u00edtott fert\u0151z\u00f6ttek sz\u00e1ma. Elhunyt 185 t\u00f6bbs\u00e9g\u00e9ben id\u0151s, kr\u00f3nikus beteg, \u00edgy az elhunytak sz\u00e1ma 33\u00a0704 f\u0151re emelkedett. A gy\u00f3gyultak sz\u00e1ma folyamatosan n\u0151, jelenleg 857 451 f\u0151, az akt\u00edv fert\u0151z\u00f6ttek sz\u00e1ma pedig 165 862 f\u0151re emelkedett. 6858 koronav\u00edrusos beteget \u00e1polnak k\u00f3rh\u00e1zban, k\u00f6z\u00fcl\u00fck 680-an vannak l\u00e9legeztet\u0151g\u00e9pen. Az\u00a0Olt\u00e1si akci\u00f3h\u00e9t harmadik napj\u00e1n \u00fajabb 132 ezer olt\u00e1st adtak be. Az els\u0151 h\u00e1rom nap \u00f6sszesen m\u00e1r 388 ezer olt\u00e1s t\u00f6rt\u00e9nt, k\u00f6z\u00fcl\u00fck 319 ezren m\u00e1r a harmadik meger\u0151s\u00edt\u0151 olt\u00e1st vett\u00e9k fel \u00e9s k\u00f6zel 48 ezer eddig oltatlan ember is\u00a0\u00fagy d\u00f6nt\u00f6tt, hogy felveszi az els\u0151 olt\u00e1s\u00e1t.\n\nA beoltottak kevesebb, mint 1%-a betegszik meg, \u00e9s a betegs\u00e9g lefoly\u00e1sa az oltottakn\u00e1l \u00e1ltal\u00e1ban j\u00f3val enyh\u00e9bb. A meger\u0151s\u00edt\u0151 harmadik olt\u00e1s is\u00a0mindenkinek aj\u00e1nlott, aki 4 h\u00f3napn\u00e1l r\u00e9gebben kapta meg az el\u0151z\u0151 olt\u00e1s\u00e1t. A meger\u0151s\u00edt\u0151 olt\u00e1s ism\u00e9t 80-90%-ra k\u00e9pes emelni a v\u00e9detts\u00e9get.\nAz Olt\u00e1si akci\u00f3h\u00e9t keret\u00e9ben reggel 7 \u00f3r\u00e1t\u00f3l este 19 \u00f3r\u00e1ig a k\u00f3rh\u00e1zi olt\u00f3pontokra ak\u00e1r el\u0151zetes regisztr\u00e1ci\u00f3 \u00e9s id\u0151pontfoglal\u00e1s n\u00e9lk\u00fcl is lehet menni olt\u00e1sra. \u00a0A k\u00f3rh\u00e1zak orsz\u00e1gszerte megemelt olt\u00e1si kapacit\u00e1ssal v\u00e1rj\u00e1k az \u00e9rkez\u0151ket\u00a0 ak\u00e1r az els\u0151, ak\u00e1r az elmaradt m\u00e1sodik, vagy a meger\u0151s\u00edt\u0151 harmadik olt\u00e1sra.\u00a0\u00a0 Az oltatlanok el\u0151zetes regisztr\u00e1ci\u00f3 n\u00e9lk\u00fcl is \u00e9rkezhetnek az olt\u00f3pontra, ez esetben regisztr\u00e1ci\u00f3jukat a helysz\u00ednen v\u00e9gzik\u00a0\u00a0el. Akik id\u0151pontfoglal\u00e1s n\u00e9lk\u00fcl \u00e9rkeznek, azokat \u00e9rkez\u00e9si sorrendben fogj\u00e1k beoltani.\u00a0Aki el\u0151zetesen regisztr\u00e1lt \u00e9s foglalt az interneten id\u0151pontot az elker\u00fclheti a v\u00e1rakoz\u00e1st.\u00a0Az olt\u00f3pontok el\u00e9rhet\u0151s\u00e9ge \u00e9s minden fontos az Olt\u00e1si akci\u00f3h\u00e9tr\u0151l el\u00e9rhet\u0151:\u00a0https://koronavirus.gov.hu/cikkek/minden-fontos-az-oltasi-akciohetrol\n\u00a0\n\n\n\n\n\n\n\nMinden fontos az Olt\u00e1si akci\u00f3h\u00e9tr\u0151l\nkoronavirus.gov.hu\nAz \u00e1toltotts\u00e1g tov\u00e1bbi n\u00f6vel\u00e9se \u00e9s a j\u00e1rv\u00e1ny megf\u00e9kez\u00e9se \u00e9rdek\u00e9ben 2021. november 22-28. k\u00f6z\u00f6tt Olt\u00e1si akci\u00f3h\u00e9t lesz a k\u00f3rh\u00e1zi olt\u00f3pontokon reggel 7 \u00e9s este 19 \u00f3ra k\u00f6z\u00f6tt. A k\u00f3rh\u00e1zak orsz\u00e1gszerte - Budapesten kiemelten - megemelt olt\u00e1si kapacit\u00e1ssal \u00e9s id\u0151pontfoglal\u00e1s n\u00e9lk\u00fcl is v\u00e1rj\u00e1k az \u00e9rkez\u0151ket ak\u00e1r az els\u0151, az elmaradt m\u00e1sodik, vagy a harmadik olt\u00e1sra.\u00a0\n\n\n\n\n\u00a0\nAz eg\u00e9szs\u00e9g\u00fcgyi int\u00e9zm\u00e9nyek \u00e9s a t\u00f6megk\u00f6zleked\u00e9s mellett ism\u00e9t maszkot kell viselni az \u00fczletekben,\u00a0a bev\u00e1s\u00e1rl\u00f3k\u00f6zpontokban, a post\u00e1kon, az \u00fcgyf\u00e9lszolg\u00e1latokon, a sz\u00ednh\u00e1zakban, a mozikban, a m\u00fazeumokban \u00e9s sportrendezv\u00e9nyeken. A belt\u00e9ri kultur\u00e1lis \u00e9s egy\u00e9b rendezv\u00e9nyeken, az edz\u0151termekben, az uszod\u00e1kban, a f\u00fcrd\u0151kben, valamint a\u00a0 vend\u00e9gl\u00e1t\u00f3 \u00fczletekben pedig az ott dolgoz\u00f3knak k\u00f6telez\u0151 a maszkhaszn\u00e1lat. A b\u00f6lcs\u0151d\u00e9kben, az \u00f3vod\u00e1kban, az iskol\u00e1kban az igazgat\u00f3k \u00e9s a fels\u0151oktat\u00e1si int\u00e9zm\u00e9nyekben a rektorok, az egy\u00e9b munkahelyeken a munk\u00e1ltat\u00f3k hat\u00e1rozhatj\u00e1k meg a maszkvisel\u00e9s szab\u00e1lyait.\u00a0Az eg\u00e9szs\u00e9g\u00fcgyi\u00a0 dolgoz\u00f3k \u00e9s a betegek v\u00e9delme, valamint betegell\u00e1t\u00e1s zavartalans\u00e1ga \u00e9rdek\u00e9ben az eg\u00e9szs\u00e9g\u00fcgyi dolgoz\u00f3k sz\u00e1m\u00e1ra k\u00f6telez\u0151 a meger\u0151s\u00edt\u0151\u00a0 harmadik olt\u00e1s felv\u00e9tele. B\u0151vebben:\u00a0https://koronavirus.gov.hu/cikkek/szombattol-ismet-kotelezo-maszk-az-uzletekben-bevasarlokozpontokban\nAz \u00e1toltotts\u00e1g n\u00f6vel\u00e9se \u00e9rdek\u00e9ben a munk\u00e1ltat\u00f3k el\u0151\u00edrhatj\u00e1k az olt\u00e1s felv\u00e9tel\u00e9t dolgoz\u00f3iknak. Az\u00a0 \u00e1llami szf\u00e9r\u00e1ban elv\u00e1rt az olt\u00e1s felv\u00e9tele, az \u00f6nkorm\u00e1nyzatokn\u00e1l a k\u00e9rd\u00e9sben a polg\u00e1rmesterek d\u00f6nthetnek. \u00a0A dolgoz\u00f3iknak olt\u00e1st el\u0151\u00edr\u00f3 v\u00e1llalatok a megyei olt\u00e1si munkacsoportokt\u00f3l is k\u00e9rhetnek vakcin\u00e1t, ez esetben az \u00fczemorvosok is elv\u00e9gezhetik az olt\u00e1st.\n\u00dajabb 576\u00a0ezer antig\u00e9n\u00a0gyorstesztet biztos\u00edt a korm\u00e1ny a h\u00e1ziorvosoknak \u00e9s h\u00e1zi gyermekorvosoknak, hogy ezzel is seg\u00edtse a j\u00e1rv\u00e1ny megf\u00e9kez\u00e9s\u00e9t. A teszteket ez\u00fattal is a korm\u00e1nyhivatalokon kereszt\u00fcl kapj\u00e1k meg a h\u00e1ziorvosok, a kisz\u00e1ll\u00edt\u00e1s cs\u00fct\u00f6rt\u00f6k\u00f6n kezd\u0151dik \u00e9s\u00a0november v\u00e9g\u00e9ig a tesztek meg\u00e9rkeznek a praxisokba. A h\u00e1ziorvosok \u00e9s h\u00e1zi gyermekorvosok okt\u00f3berben\u00a0 is 800 ezer gyorstesztet\u00a0 kaptak arra, hogy kisz\u0171rj\u00e9k koronav\u00edrus-gyan\u00fas betegeket a nagysz\u00e1m\u00fa szezon\u00e1lis l\u00e9g\u00fati betegs\u00e9gek t\u00fcneteivel jelentkez\u0151k k\u00f6z\u00fcl.\nA magyar lakoss\u00e1g t\u00f6bbs\u00e9ge regisztr\u00e1lt v\u00e9d\u0151olt\u00e1sra \u00e9s m\u00e1r fel is vette azt, aki m\u00e9g nem, az tov\u00e1bbra is megteheti a\u00a0www.vakcinainfo.gov.hu\u00a0honlapon. A regisztr\u00e1ci\u00f3 ut\u00e1n a h\u00e1ziorvosn\u00e1l \u00e9s az interneten is lehet\u0151s\u00e9g van olt\u00e1sra id\u0151pontot foglalni a \u00a0www.eeszt.gov.hu\u00a0honlapon. Az id\u0151pontfoglal\u00f3ban minden \u00e9rv\u00e9nyes regisztr\u00e1ci\u00f3val rendelkez\u0151 tud olt\u00e1sra id\u0151pontot foglalni az els\u0151, az elmaradt m\u00e1sodik \u00e9s a harmadik olt\u00e1sra is.\u00a0\n\u00a0\n\u00a0\n\u00a0\n\n"}]