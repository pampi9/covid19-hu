[{"date": "2021-11-09 15:41", "url": "https://koronavirus.gov.hu/cikkek/varga-mihaly-adocsokkentesekkel-es-tamogatasokkal-kell-valsagot-kezelni", "h1": "Varga Mih\u00e1ly: ad\u00f3cs\u00f6kkent\u00e9sekkel \u00e9s t\u00e1mogat\u00e1sokkal kell v\u00e1ls\u00e1got kezelni", "body": "\nA DK az eg\u00e9sz Eur\u00f3p\u00e1ban rekordokat d\u00f6nt\u0151 infl\u00e1ci\u00f3 elleni k\u00fczdelem megment\u0151jek\u00e9nt pr\u00f3b\u00e1l tetszelegni. Pedig lett volna erre lehet\u0151s\u00e9g\u00fck: korm\u00e1nyz\u00e1suk utols\u00f3 \u00e9veiben a 9 sz\u00e1zal\u00e9kot is el\u00e9rte az infl\u00e1ci\u00f3, m\u00e9gsem tettek semmit a rezsiemel\u00e9sen, a megszor\u00edt\u00e1sokon, a 13. havi nyugd\u00edj elv\u00e9tel\u00e9n, az elad\u00f3sod\u00e1son \u00e9s az elbocs\u00e1t\u00e1sokon k\u00edv\u00fcl - \u00edrta Varga Mih\u00e1ly p\u00e9nz\u00fcgyminiszter a Facebook-oldal\u00e1n kedden.\n\n\nHozz\u00e1tette, hogy ezzel szemben a korm\u00e1ny t\u00f6bb oldalr\u00f3l is v\u00e9di a magyar embereket a vil\u00e1gpiaci folyamatokt\u00f3l: nyugd\u00edjkieg\u00e9sz\u00edt\u00e9st, nyugd\u00edjpr\u00e9miumot fizet, vissza\u00e9p\u00edti a 13. havi nyugd\u00edjat, visszaadja a csal\u00e1dok befizetett ad\u00f3j\u00e1t, ad\u00f3mentess\u00e9get biztos\u00edt a 25 \u00e9v alattiaknak, folytatja a b\u00e9remel\u00e9seket, id\u00e9n \u00e9s j\u00f6v\u0151re 2000 milli\u00e1rd forintnyi ad\u00f3cs\u00f6kkent\u00e9st hajt v\u00e9gre, \u00e9s alacsonyan tartja a rezsi\u00e1rakat az Eur\u00f3p\u00e1t s\u00fajt\u00f3 energiav\u00e1ls\u00e1g ellen\u00e9re is.\n\u00a0\u00a0\u00a0\u00a0\"A DK v\u00e9gre elhihetn\u00e9, hogy nem megszor\u00edt\u00e1sokkal, nem \u00fcres besz\u00e9ddel, hanem ad\u00f3cs\u00f6kkent\u00e9sekkel \u00e9s t\u00e1mogat\u00e1sokkal kell v\u00e1ls\u00e1got kezelni\" - \u00edrta a t\u00e1rcavezet\u0151.\n\nMTI 2021. november 9.\n\n"}]