[{"date": "2021-06-08 12:39", "url": "https://koronavirus.gov.hu/cikkek/varga-mihaly-magyarorszag-mar-nem-szorul-kulfoldi-beszallitokra-fertotlenitoszerek-teren-sem", "h1": "Varga Mih\u00e1ly: Magyarorsz\u00e1g m\u00e1r nem szorul k\u00fclf\u00f6ldi besz\u00e1ll\u00edt\u00f3kra a fert\u0151tlen\u00edt\u0151szerek ter\u00e9n sem", "body": "\nAz Eg\u00e9szs\u00e9gipari T\u00e1mogat\u00e1si Program k\u00e9tmilli\u00e1rd forintos hozz\u00e1j\u00e1rul\u00e1s\u00e1val b\u0151v\u00edtette kapacit\u00e1s\u00e1t a fert\u0151tlen\u00edt\u0151szereket gy\u00e1rt\u00f3 Florin Zrt., \u00edgy Magyarorsz\u00e1g m\u00e1r a fert\u0151tlen\u00edt\u0151szerek ter\u00e9n sem szorul r\u00e1 a k\u00fclf\u00f6ldi besz\u00e1ll\u00edt\u00f3kra - tette k\u00f6zz\u00e9 a p\u00e9nz\u00fcgyminiszter a k\u00f6z\u00f6ss\u00e9gi oldal\u00e1n kedden.\n\n\nVarga Mih\u00e1ly a Facebookra felt\u00f6lt\u00f6tt vide\u00f3ban hangs\u00falyozta: nem telt m\u00e9g el egy teljes \u00e9v az\u00f3ta, hogy a korm\u00e1ny \u00fagy d\u00f6nt\u00f6tt, az eg\u00e9szs\u00e9g\u00fcgyi v\u00e9d\u0151felszerel\u00e9sek ter\u00e9n Magyarorsz\u00e1g nem szorulhat importra, ezeket itthon kell el\u0151\u00e1ll\u00edtani. Ez\u00e9rt t\u00e1mogatj\u00e1k azokat az eg\u00e9szs\u00e9gipari v\u00e1llalkoz\u00e1sokat, amelyek k\u00e9szek arra, hogy fejlesszenek.\n\u00a0\u00a0\u00a0\u00a0A p\u00e9nz\u00fcgyminiszter elmondta: a t\u00f6bbi k\u00f6z\u00f6tt ilyen a Florin Zrt. is, ahol 2,5 milli\u00e1rd forintos beruh\u00e1z\u00e1ssal \u00faj \u00fczemet adtak \u00e1t. Ennek eredm\u00e9nyek\u00e9nt k\u00e9z- \u00e9s b\u0151rfert\u0151tlen\u00edt\u0151b\u0151l havonta 2,8 milli\u00f3 csomag, fert\u0151tlen\u00edt\u0151b\u0151l 1,7 csomag, orvostechnikai fert\u0151tlen\u00edt\u0151kb\u0151l pedig k\u00f6zel 90 ezer csomag k\u00e9sz\u00fcl el ebben a gy\u00e1rban.\n\n\nMTI 2021. j\u00fanius 8.\n\n"}]