[{"date": "2021-06-10 09:00", "url": "https://koronavirus.gov.hu/cikkek/5-millio-311-ezer-beoltott-206-az-uj-fertozott-elhunyt-7-beteg", "h1": "5 milli\u00f3 311 ezer a beoltott, 206 az \u00faj fert\u0151z\u00f6tt, elhunyt 7 beteg", "body": "\nFolyamatosan zajlik az olt\u00e1s, a beoltottak sz\u00e1ma 5\u00a0311 475 f\u0151, 4 112 876 f\u0151 m\u00e1r a m\u00e1sodik olt\u00e1s\u00e1t is megkapta. 206 az \u00faj fert\u0151z\u00f6ttek sz\u00e1ma, ezzel a j\u00e1rv\u00e1ny kezdete \u00f3ta \u00f6sszesen 806 591 f\u0151re n\u0151tt a beazonos\u00edtott fert\u0151z\u00f6ttek sz\u00e1ma. Elhunyt 7 t\u00f6bbs\u00e9g\u00e9ben id\u0151s, kr\u00f3nikus beteg, \u00edgy az elhunytak sz\u00e1ma 29\u00a0896 f\u0151re emelkedett. A gy\u00f3gyultak sz\u00e1ma folyamatosan n\u0151, jelenleg 722 296 f\u0151, az akt\u00edv fert\u0151z\u00f6ttek sz\u00e1ma pedig 54 399 f\u0151re cs\u00f6kkent. 481 koronav\u00edrusos beteget \u00e1polnak k\u00f3rh\u00e1zban, k\u00f6z\u00fcl\u00fck 57-en vannak l\u00e9legeztet\u0151g\u00e9pen. Az olt\u00e1soknak \u00e9s a v\u00e9delmi int\u00e9zked\u00e9seknek k\u00f6sz\u00f6nhet\u0151en let\u00f6rt\u00fck a j\u00e1rv\u00e1ny harmadik hull\u00e1m\u00e1t. Magyarorsz\u00e1g tov\u00e1bbra is a m\u00e1sodik az uni\u00f3s olt\u00e1si ranglist\u00e1n.\u00a0A magyar lakoss\u00e1g 54,4%-a m\u00e1r megkapta az olt\u00e1st, szemben az uni\u00f3s 41,5%-os \u00e1tlaggal. A regisztr\u00e1ltak sz\u00e1ma 5 milli\u00f3 309 ezer f\u0151 \u00e9s 92%-uk m\u00e1r fel is vette az olt\u00e1st. Magyarorsz\u00e1gon is megjelent az indiai v\u00edrusmut\u00e1ns, a v\u00e9d\u0151olt\u00e1s felv\u00e9tele ez\u00e9rt is fontos. Tov\u00e1bbra is folyamatosan lehet regisztr\u00e1lni a\u00a0www.vakcinainfo.gov.hu\u00a0honlapon, az \u00e9rv\u00e9nyes regisztr\u00e1ci\u00f3val rendelkez\u0151k pedig interneten is foglalhatnak id\u0151pontot az olt\u00e1sra a\u00a0www.eeszt.gov.hu\u00a0honlapon.\u00a0A korm\u00e1ny szerdai d\u00f6nt\u00e9seir\u0151l a mai Korm\u00e1nyinf\u00f3n sz\u00e1molunk be.\n\nDr. M\u00fcller Cec\u00edlia orsz\u00e1gos tisztif\u0151orvos lev\u00e9lben k\u00f6sz\u00f6ni meg a h\u00e1ziorvosoknak az eddig v\u00e9gzett intenz\u00edv olt\u00e1si tev\u00e9kenys\u00e9get \u00e9s arra k\u00e9ri \u0151ket, hogy \u00f6szt\u00f6n\u00f6zz\u00e9k a regisztr\u00e1ci\u00f3ra \u00e9s az olt\u00e1s felv\u00e9tel\u00e9re a praxisukhoz tartoz\u00f3\u00a0m\u00e9g be nem oltottakat.\nAz internetes id\u0151pontfoglal\u00f3ban orsz\u00e1gosan Pfizer, Sinopharm \u00e9s korl\u00e1tozott mennyis\u00e9gben m\u00e9g Szputnyik olt\u00e1s foglalhat\u00f3. Egyes olt\u00f3pontokon Janssen \u00e9s Moderna olt\u00e1s is el\u00e9rhet\u0151. Az \u00e9rv\u00e9nyes regisztr\u00e1ci\u00f3val rendelkez\u0151 m\u00e9g be nem oltott 16-18 \u00e9vesek is automatikusan tudnak foglalni Pfizer-olt\u00e1st. B\u0151vebben:\u00a0https://koronavirus.gov.hu/cikkek/folyamatosan-nyitva-van-az-online-idopontfoglalo\nAz olt\u00e1st igazol\u00f3 alkalmaz\u00e1s mobiltelefonra ingyenes let\u00f6lthet\u0151, ezzel k\u00e9pes a v\u00e9detts\u00e9gi igazolv\u00e1ny kiv\u00e1lt\u00e1s\u00e1ra. B\u0151vebben:\u00a0\u00a0https://koronavirus.gov.hu/cikkek/ingyenesen-letoltheto-koronavirus-elleni-vedooltast-igazolo-mobilalkalmazas-szolgaltatoknak\n\n\n\n\n\n\n\nIngyenesen let\u00f6lthet\u0151 a koronav\u00edrus elleni v\u00e9d\u0151olt\u00e1st igazol\u00f3 mobilalkalmaz\u00e1s a szolg\u00e1ltat\u00f3knak \u00e9s az oltottaknak is\nkoronavirus.gov.hu\nA Google Play \u00e1ruh\u00e1zban \u201eEESZT alkalmaz\u00e1s\u201d nev\u0171, az App Store-ban pedig \u201eEESZT Lakossagi\u201d nev\u0171 applik\u00e1ci\u00f3 nagyban megk\u00f6nny\u00edti mind az oltottak, mind a sok embert fogad\u00f3 szolg\u00e1ltat\u00f3k (pl. mozik, sz\u00ednh\u00e1zak, koncertek, fesztiv\u00e1lok, sport \u00e9s egy\u00e9b rendezv\u00e9nyek szervez\u0151inek, vagy ak\u00e1r \u00e9ttermek) dolg\u00e1t. Azokon a helyeken, ahol a l\u00e1togat\u00e1s v\u00e9detts\u00e9gi igazolv\u00e1nyhoz k\u00f6t\u00f6tt, a\n\n\n\n\nAz 5 milli\u00f3 beoltott el\u00e9r\u00e9s\u00e9t k\u00f6vet\u0151en \u00e9letbe l\u00e9pett az \u00fajraind\u00edt\u00e1s \u00fajabb fokozata, sok korl\u00e1toz\u00e1s megsz\u0171nt, ugyanakkor alapvet\u0151 v\u00e9delmi int\u00e9zked\u00e9sek m\u00e9g \u00e9letben vannak, hiszen a v\u00edrus m\u00e9g itt van.\nMinden olyan helyen tov\u00e1bbra is\u00a0k\u00f6telez\u0151 a maszk haszn\u00e1lata, ahol v\u00e9dettek \u00e9s nem v\u00e9dettek z\u00e1rt t\u00e9rben tal\u00e1lkozhatnak, \u00edgy a\u00a0t\u00f6megk\u00f6zleked\u00e9s sor\u00e1n \u00e9s az \u00fczletekben t\u00f6rt\u00e9n\u0151 v\u00e1s\u00e1rl\u00e1skor is\u00a0k\u00f6telez\u0151 a maszk haszn\u00e1lata.\nJ\u00fanius k\u00f6zep\u00e9t\u0151l \u00fajabb enyh\u00edt\u00e9s l\u00e9p \u00e9letbe.J\u00fanius 14-\u00e9t\u0151l m\u00e1r falunapot is lehet tartani, \u00e9s a koronav\u00edrus ellen v\u00e9dett ember fel\u00fcgyelete alatt 18 \u00e9v alattiak is r\u00e9szt vehetnek a zen\u00e9s, t\u00e1ncos rendezv\u00e9nyeken. Az err\u0151l sz\u00f3l\u00f3 korm\u00e1nyrendelet-m\u00f3dos\u00edt\u00e1sok kedden jelentek meg a Magyar K\u00f6zl\u00f6nyben. \u00d6tezer lakos alatti telep\u00fcl\u00e9s szabadt\u00e9ri falunapj\u00e1n v\u00e9detts\u00e9gi igazolv\u00e1ny n\u00e9lk\u00fcl is r\u00e9szt lehet venni, de ott legfeljebb 1500 ember tart\u00f3zkodhat egy id\u0151ben. Az enyh\u00edt\u00e9sek r\u00e9szei az \u00e9let \u00fajraind\u00edt\u00e1s\u00e1nak, amelyben Magyarorsz\u00e1g a magas \u00e1toltotts\u00e1gnak k\u00f6sz\u00f6nhet\u0151en hetekkel megel\u0151zte az eur\u00f3pai orsz\u00e1gok nagy r\u00e9sz\u00e9t.\n\n"}]