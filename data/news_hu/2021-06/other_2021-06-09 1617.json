[{"date": "2021-06-09 16:17", "url": "https://koronavirus.gov.hu/cikkek/szijjarto-magyarorszag-es-marokko-elismeri-egymas-vedettsegi-igazolasait", "h1": "Szijj\u00e1rt\u00f3: Magyarorsz\u00e1g \u00e9s Marokk\u00f3 elismeri egym\u00e1s v\u00e9detts\u00e9gi igazol\u00e1sait", "body": "\nMagyarorsz\u00e1g \u00e9s Marokk\u00f3 meg\u00e1llapodott, hogy k\u00f6lcs\u00f6n\u00f6sen elismeri egym\u00e1s v\u00e9detts\u00e9gi igazol\u00e1sait - jelentette be szerd\u00e1n a marokk\u00f3i f\u0151v\u00e1rosban, Rabatban Szijj\u00e1rt\u00f3 P\u00e9ter k\u00fclgazdas\u00e1gi \u00e9s k\u00fcl\u00fcgyminiszter N\u00e1szer Burita marokk\u00f3i k\u00fcl\u00fcgyminiszterrel k\u00f6z\u00f6s sajt\u00f3t\u00e1j\u00e9koztat\u00f3j\u00e1n.\n\n\nA politikus k\u00f6z\u00f6lte: cs\u00fct\u00f6rt\u00f6kt\u0151l a beoltott magyar \u00e1llampolg\u00e1rok szabadon, karant\u00e9n- \u00e9s tesztk\u00f6telezetts\u00e9g n\u00e9lk\u00fcl utazhatnak be Marokk\u00f3ba, ahogy a beoltott marokk\u00f3i \u00e1llampolg\u00e1rok is szabadon, karant\u00e9n- \u00e9s tesztk\u00f6telezetts\u00e9g n\u00e9lk\u00fcl utazhatnak Magyarorsz\u00e1gra.\n\u00a0\u00a0\u00a0\u00a0Szijj\u00e1rt\u00f3 k\u00f6z\u00f6lte: a k\u00e9t orsz\u00e1g polg\u00e1rai ugyanazokat a jogokat \u00e9lvezhetik egym\u00e1s orsz\u00e1gaiban az olt\u00e1si igazol\u00e1saikkal, mint az adott orsz\u00e1g polg\u00e1rai.\nA miniszter eml\u00e9keztetett arra, hogy a vil\u00e1gj\u00e1rv\u00e1ny el\u0151tt 26 ezerre ment fel a Marokk\u00f3ba l\u00e1togat\u00f3 magyar \u00e1llampolg\u00e1rok \u00e9ves sz\u00e1ma.\n\nMTI 2021. j\u00fanius 9.\n\n"}]