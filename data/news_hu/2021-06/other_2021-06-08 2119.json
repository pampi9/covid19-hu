[{"date": "2021-06-08 21:19", "url": "https://koronavirus.gov.hu/cikkek/junius-kozepetol-ujabb-enyhites-lep-eletbe", "h1": "J\u00fanius k\u00f6zep\u00e9t\u0151l \u00fajabb enyh\u00edt\u00e9s l\u00e9p \u00e9letbe", "body": "\nJ\u00fanius 14-\u00e9t\u0151l m\u00e1r falunapot is lehet tartani, \u00e9s a koronav\u00edrus ellen v\u00e9dett ember fel\u00fcgyelete alatt 18 \u00e9v alattiak is r\u00e9szt vehetnek a zen\u00e9s, t\u00e1ncos rendezv\u00e9nyeken - k\u00f6z\u00f6lte a Korm\u00e1nyzati T\u00e1j\u00e9koztat\u00e1si K\u00f6zpont kedden a kormany.hu oldalon.\n\n\u00a0Az err\u0151l sz\u00f3l\u00f3 korm\u00e1nyrendelet-m\u00f3dos\u00edt\u00e1sok kedden jelennek meg a Magyar K\u00f6zl\u00f6nyben.\n\u00a0\u00a0\u00a0\u00a0\u00d6tezer lakos alatti telep\u00fcl\u00e9s szabadt\u00e9ri falunapj\u00e1n v\u00e9detts\u00e9gi igazolv\u00e1ny n\u00e9lk\u00fcl is r\u00e9szt lehet venni, de ott legfeljebb 1500 ember tart\u00f3zkodhat egy id\u0151ben - \u00edrt\u00e1k.\n\u00a0\u00a0\u00a0\u00a0Az enyh\u00edt\u00e9sek r\u00e9szei az \u00e9let \u00fajraind\u00edt\u00e1s\u00e1nak, amelyben Magyarorsz\u00e1g a magas \u00e1toltotts\u00e1gnak k\u00f6sz\u00f6nhet\u0151en hetekkel megel\u0151zte az eur\u00f3pai orsz\u00e1gok nagy r\u00e9sz\u00e9t - \u00e1ll a k\u00f6zlem\u00e9nyben.\nMTI 2021. j\u00fanius 8.\n\n"}]