[{"date": "2021-06-07 09:49", "url": "https://koronavirus.gov.hu/cikkek/kormanyszovivo-jarvany-csak-azoknak-er-veget-akik-beoltattak-magukat", "h1": "Korm\u00e1nysz\u00f3viv\u0151: a j\u00e1rv\u00e1ny csak azoknak \u00e9r v\u00e9get, akik beoltatt\u00e1k magukat", "body": "\nA koronav\u00edrus-j\u00e1rv\u00e1ny csak azoknak \u00e9r v\u00e9get, akik beoltatt\u00e1k magukat - hangs\u00falyozta Szentkir\u00e1lyi Alexandra korm\u00e1nysz\u00f3viv\u0151 h\u00e9tf\u0151n a Kossuth r\u00e1di\u00f3 J\u00f3 reggelt, Magyarorsz\u00e1g! c\u00edm\u0171 m\u0171sor\u00e1ban.\n\nElmondta: a korm\u00e1ny mindent megtett az\u00e9rt, hogy aki akarja, megkaphassa az olt\u00e1st, most m\u00e1r csak az embereken m\u00falik, hogy beoltatj\u00e1k-e magukat. Magyarorsz\u00e1gon - Eur\u00f3p\u00e1ban egyed\u00fcl\u00e1ll\u00f3an - vakcinab\u0151s\u00e9g van: jelenleg is van el\u00e9g vakcina, de a k\u00f6vetkez\u0151 h\u00f3napokban is \u00e9rkeznek m\u00e9g olt\u00f3anyagok - k\u00f6z\u00f6lte.\n\u00a0\u00a0\u00a0\u00a0A korm\u00e1nysz\u00f3viv\u0151 besz\u00e9lt arr\u00f3l is, hogy Magyarorsz\u00e1g r\u00e9szese szeretne lenni a k\u00f6z\u00f6s eur\u00f3pai vakcina\u00fatlev\u00e9lnek, de mivel n\u00e1lunk az olt\u00e1soknak k\u00f6sz\u00f6nhet\u0151en hamarabb lett szabadabb az \u00e9let, hamarabb kellett a korm\u00e1nynak nemzeti hat\u00e1sk\u00f6rben gondoskodnia a szabad utaz\u00e1sr\u00f3l. A korm\u00e1ny a t\u00f6meges olt\u00e1sok megkezd\u00e9sekor ez\u00e9rt is hozta l\u00e9tre a v\u00e9detts\u00e9gi igazolv\u00e1nyt, amelyet a k\u00e9toldal\u00fa meg\u00e1llapod\u00e1soknak k\u00f6sz\u00f6nhet\u0151en m\u00e1r 12 orsz\u00e1gban elfogadnak - mondta Szentkir\u00e1lyi Alexandra.\n\nMTI 2021. j\u00fanius 7.\n\n"}]