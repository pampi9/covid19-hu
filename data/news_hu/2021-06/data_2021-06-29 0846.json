[{"date": "2021-06-29 08:46", "url": "https://koronavirus.gov.hu/cikkek/5-millio-477-ezer-beoltott-34-az-uj-fertozott-elhunyt-2-beteg", "h1": "5 milli\u00f3 477 ezer a beoltott, 34 az \u00faj fert\u0151z\u00f6tt, elhunyt 2 beteg", "body": "\nA beoltottak sz\u00e1ma 5\u00a0477 405 f\u0151, k\u00f6z\u00fcl\u00fck 4\u00a0874 076 f\u0151 m\u00e1r a m\u00e1sodik olt\u00e1s\u00e1t is megkapta. \u00a034 \u00faj fert\u0151z\u00f6ttet igazoltak, ezzel a j\u00e1rv\u00e1ny kezdete \u00f3ta \u00f6sszesen 808\u00a0076 f\u0151re n\u0151tt a beazonos\u00edtott fert\u0151z\u00f6ttek sz\u00e1ma. Elhunyt 2 id\u0151s, kr\u00f3nikus beteg, \u00edgy az elhunytak sz\u00e1ma 29\u00a0991 f\u0151re emelkedett. A gy\u00f3gyultak sz\u00e1ma folyamatosan n\u0151, jelenleg 738\u00a0542 f\u0151, az akt\u00edv fert\u0151z\u00f6ttek sz\u00e1ma pedig 39\u00a0543 f\u0151re cs\u00f6kkent. 150 koronav\u00edrusos beteget \u00e1polnak k\u00f3rh\u00e1zban, k\u00f6z\u00fcl\u00fck 22-en vannak l\u00e9legeztet\u0151g\u00e9pen. Eddig 5 milli\u00f3 446 ezren regisztr\u00e1ltak olt\u00e1sra \u00e9s 93%-uk m\u00e1r fel is vette azt. Az olt\u00e1soknak \u00e9s a v\u00e9delmi int\u00e9zked\u00e9seknek k\u00f6sz\u00f6nhet\u0151en let\u00f6rt\u00fck a j\u00e1rv\u00e1ny harmadik hull\u00e1m\u00e1t. Tov\u00e1bbra is folyamatosan lehet regisztr\u00e1lni a\u00a0www.vakcinainfo.gov.hu\u00a0honlapon, az \u00e9rv\u00e9nyes regisztr\u00e1ci\u00f3val rendelkez\u0151k pedig interneten is foglalhatnak id\u0151pontot az olt\u00e1sra a\u00a0www.eeszt.gov.hu\u00a0honlapon. Az \u00fajraind\u00edt\u00e1s k\u00f6vetkez\u0151 fokozata 5,5 milli\u00f3 beoltottn\u00e1l l\u00e9p \u00e9letbe.\n\nA 12-15 \u00e9ves koroszt\u00e1lyban eddig 59 ezer gyermeket regisztr\u00e1ltak \u00e9s 45%-uk m\u00e1r fel is vette az olt\u00e1st.\nAz \u00e9rv\u00e9nyes regisztr\u00e1ci\u00f3val rendelkez\u0151k \u2013 k\u00f6zt\u00fck az \u00e9rv\u00e9nyesen regisztr\u00e1lt Magyarorsz\u00e1gon \u00e9l\u0151 k\u00fclf\u00f6ldiek \u00e9s k\u00fclhoni magyar \u00e1llampolg\u00e1rok is - automatikusan tudnak az interneten id\u0151pontot foglalni az olt\u00e1sra.\u00a0 Az internetes id\u0151pontfoglal\u00f3ban orsz\u00e1gosan Pfizer, Sinopharm \u00e9s korl\u00e1tozott mennyis\u00e9gben m\u00e9g Szputnyik olt\u00e1s foglalhat\u00f3. Egyes olt\u00f3pontokon Janssen \u00e9s Moderna olt\u00e1s is el\u00e9rhet\u0151. B\u0151vebben:\u00a0https://koronavirus.gov.hu/cikkek/folyamatosan-nyitva-van-az-online-idopontfoglalo\nMagyarorsz\u00e1g felaj\u00e1nlja a szomsz\u00e9dos orsz\u00e1goknak, hogy j\u00faliust\u00f3l a haz\u00e1nkkal k\u00f6z\u00f6s hat\u00e1rok ment\u00e9n \u00e9l\u0151k is felvehetik a koronav\u00edrus elleni v\u00e9d\u0151olt\u00e1st Magyarorsz\u00e1gon. Ezzel haz\u00e1nk tov\u00e1bb n\u00f6veli a j\u00e1rv\u00e1ny elleni v\u00e9detts\u00e9g\u00e9t, \u00e9s a magyar lakoss\u00e1g, valamint a k\u00fclhoni magyarok v\u00e9delme \u00e9rdek\u00e9ben kiterjeszti a v\u00e9dettek k\u00f6r\u00e9t k\u00f6zvetlen\u00fcl a magyar hat\u00e1rok ment\u00e9n \u00e9l\u0151kre is.\u00a0\n5,5 milli\u00f3 beoltott el\u00e9r\u00e9s\u00e9t k\u00f6vet\u0151en megsz\u0171nik a k\u00f6telez\u0151 maszkhaszn\u00e1lat \u00e9s v\u00e9detts\u00e9gi igazolv\u00e1ny n\u00e9lk\u00fcl is lehet sz\u00e1llod\u00e1kba, \u00e9ttermekbe, f\u00fcrd\u0151kbe, strandokra menni. A v\u00e9detts\u00e9gi igazolv\u00e1ny haszn\u00e1lata ugyanakkor fennmarad a t\u00f6megrendezv\u00e9nyek eset\u00e9n, mint a sportrendezv\u00e9nyek, koncertek, fesztiv\u00e1lok \u00e9s az \u00e9jszakai zen\u00e9s sz\u00f3rakoz\u00f3helyek, hiszen a v\u00edrus m\u00e9g itt van. Az olt\u00e1st igazol\u00f3 alkalmaz\u00e1s mobiltelefonra is let\u00f6lthet\u0151, ezzel k\u00e9pes a v\u00e9detts\u00e9gi igazolv\u00e1ny kiv\u00e1lt\u00e1s\u00e1ra. B\u0151vebben:\u00a0\u00a0https://koronavirus.gov.hu/cikkek/ingyenesen-letoltheto-koronavirus-elleni-vedooltast-igazolo-mobilalkalmazas-szolgaltatoknak\nMagyarorsz\u00e1g miut\u00e1n els\u0151k\u00e9nt vezette be a v\u00e9detts\u00e9gi igazolv\u00e1nyt \u00e9s olt\u00e1st igazol\u00f3 applik\u00e1ci\u00f3t,\u00a0 j\u00falius elsej\u00e9t\u0151l bevezeti az uni\u00f3s v\u00e9detts\u00e9gi igazol\u00e1s bemutat\u00e1s\u00e1hoz sz\u00fcks\u00e9ges fejleszt\u00e9seket is. Az angol-magyar k\u00e9tnyelv\u0171 EU COVID igazol\u00e1s pap\u00edralapon \u00e9s elektronikusan el\u00e9rhet\u0151 lesz \u00e9s az EU-n bel\u00fcli\u00a0utaz\u00e1sokat k\u00f6nny\u00edti meg az oltottak sz\u00e1m\u00e1ra. Az igazol\u00e1s eg\u00e9sz EU-ra kiterjed\u0151, teljes k\u00f6r\u0171 alkalmaz\u00e1sa 2021. j\u00falius 1-j\u00e9n l\u00e9p \u00e9letbe. Az igazol\u00e1st az uni\u00f3s tag\u00e1llamok nemzeti hat\u00e1sk\u00f6rben adj\u00e1k ki. A r\u00e9szletekr\u0151l hamarosan t\u00e1j\u00e9koztat\u00e1st adunk.\nA korm\u00e1ny nemzeti konzult\u00e1ci\u00f3t ind\u00edt, amelyben kik\u00e9ri a magyar emberek v\u00e9lem\u00e9ny\u00e9t a j\u00e1rv\u00e1ny ut\u00e1ni \u00e9letr\u0151l, t\u00f6bbek k\u00f6z\u00f6tt a gazdas\u00e1g \u00fajraind\u00edt\u00e1s\u00e1t, a munkahelyek v\u00e9delm\u00e9t, \u00e9s a csal\u00e1dok tov\u00e1bbi t\u00e1mogat\u00e1s\u00e1t \u00e9rint\u0151 k\u00e9rd\u00e9sekben.\n\n"}]