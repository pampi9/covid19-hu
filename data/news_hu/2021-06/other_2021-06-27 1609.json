[{"date": "2021-06-27 16:09", "url": "https://koronavirus.gov.hu/cikkek/szijjarto-szazezer-oltoanyagot-ad-magyarorszag-csehorszagnak", "h1": "Szijj\u00e1rt\u00f3: sz\u00e1zezer olt\u00f3anyagot ad Magyarorsz\u00e1g Csehorsz\u00e1gnak", "body": "\nSz\u00e1zezer koronav\u00edrus elleni olt\u00f3anyagot ad Magyarorsz\u00e1g Csehorsz\u00e1gnak, hogy fel tudj\u00e1k gyors\u00edtani saj\u00e1t olt\u00e1si programjukat - jelentette be a k\u00fclgazdas\u00e1gi \u00e9s k\u00fcl\u00fcgyminiszter a k\u00f6z\u00f6ss\u00e9gi oldal\u00e1n vas\u00e1rnap.\n\n\nSzijj\u00e1rt\u00f3 P\u00e9ter bejegyz\u00e9s\u00e9ben \u00fagy fogalmazott: az olt\u00e1s \u00e9letet ment, ezt m\u00e1r mindenki tudja. A sikeres magyar olt\u00e1si kamp\u00e1nyt vil\u00e1gszerte elismerik - hangs\u00falyozta.\n\u00a0\u00a0\u00a0\u00a0A t\u00e1rcavezet\u0151 kiemelte: Magyarorsz\u00e1gon az oltottak sz\u00e1ma lassan el\u00e9ri az \u00f6t \u00e9s f\u00e9lmilli\u00f3t, mik\u00f6zben van b\u0151ven el\u00e9g olt\u00f3anyag, \u00edgy a magyar korm\u00e1ny tud seg\u00edteni azoknak, akik nem \u00e1llnak ennyire j\u00f3l.\n\u00a0\u00a0\u00a0\u00a0Cesi do toho! - z\u00e1rta bejegyz\u00e9s\u00e9t Szijj\u00e1rt\u00f3 P\u00e9ter.\n\nMTI 2021. j\u00fanius 27., vas\u00e1rnap 15:45\n\n"}]