[{"date": "2021-06-01 15:10", "url": "https://koronavirus.gov.hu/cikkek/folyamatosan-nyitva-van-az-online-idopontfoglalo", "h1": "Folyamatosan nyitva van az online id\u0151pontfoglal\u00f3", "body": "\nTov\u00e1bbra is folyamatosan nyitva az id\u0151pontfoglal\u00f3.\u00a0Minden \u00e9rv\u00e9nyes regisztr\u00e1ci\u00f3val rendelkez\u0151 tud olt\u00e1sra id\u0151pontot foglalni \u00e9s ehhez nem kell semmilyen k\u00fcl\u00f6n SMS-\u00e9rtes\u00edt\u00e9sre v\u00e1rni. Orsz\u00e1gosan Pfizer, Sinopharm \u00e9s korl\u00e1tozott mennyis\u00e9gben m\u00e9g Szputnyik olt\u00e1s foglalhat\u00f3. Egyes olt\u00f3pontokon Janssen \u00e9s Moderna olt\u00e1s is el\u00e9rhet\u0151. AstraZenec\u00e1t m\u00e1r nem lehet foglalni. Az \u00e9rv\u00e9nyes regisztr\u00e1ci\u00f3val rendelkez\u0151 m\u00e9g be nem oltott 16-18 \u00e9vesek is automatikusan tudnak foglalni Pfizer-olt\u00e1st.\n\n\nAz online id\u0151pontfoglal\u00f3 el\u00e9rhet\u0151s\u00e9ge:\u00a0www.eeszt.gov.hu\u00a0\u00a0\nAz orosz vakcin\u00e1b\u00f3l m\u00e1r nem \u00e9rkezik t\u00f6bb sz\u00e1ll\u00edtm\u00e1ny, az utols\u00f3 k\u00e9szlet van kint a k\u00f3rh\u00e1zi olt\u00f3pontokon, ez\u00e9rt aki az orosz olt\u00f3anyagot szeretn\u00e9 kapni, foglaljon id\u0151pontot miel\u0151bb! AstraZenec\u00e1b\u00f3l sem lesz egy ideig els\u0151 olt\u00e1s hirdetve, mert a\u00a0be\u00e9rkez\u0151 cs\u00f6kkentett sz\u00e1ll\u00edtm\u00e1nyokat a m\u00e1sodik k\u00f6r\u00f6s olt\u00e1sokhoz fogj\u00e1k felhaszn\u00e1lni. A Magyarorsz\u00e1gon haszn\u00e1lt vakcin\u00e1k mindegyike hat\u00e1sos \u00e9s v\u00e9d a megbeteged\u00e9s ellen. A WHO pedig m\u00e1r hivatalosan is aj\u00e1nlja a Sinopharm vakcin\u00e1t.\nAz id\u0151pontfoglal\u00f3t\u00a0csak az olt\u00e1sra regisztr\u00e1ltak\u00a0tudj\u00e1k haszn\u00e1lni, k\u00f6z\u00fcl\u00fck is csak azok, akiknek a\u00a0regisztr\u00e1ci\u00f3ja m\u00e1r \u00e9rv\u00e9nyes\u00edtve\u00a0van, teh\u00e1t a regisztr\u00e1ci\u00f3kor megadott adataikat m\u00e1r ellen\u0151rizt\u00e9k.\u00a0Itt ellen\u0151rizheti, hogy az \u00d6n regisztr\u00e1ci\u00f3ja milyen st\u00e1tuszban van:\u00a0https://vakcinareg.neak.gov.hu/regisztracio/\nHa m\u00e9g nem regisztr\u00e1lt, akkor megteheti a\u00a0vakcinainfo.gov.hu\u00a0honlapon.\nAz\u00a0id\u0151pontfoglal\u00f3 kezel\u00e9se\u00a0nagyon k\u00f6nny\u0171, a TAJ-sz\u00e1m \u00e9s sz\u00fclet\u00e9si d\u00e1tum megad\u00e1s\u00e1val tudnak bel\u00e9pni a regisztr\u00e1ltak. Majd kiv\u00e1laszthatj\u00e1k, hogy melyik napon, h\u00e1ny \u00f3rakor, melyik telep\u00fcl\u00e9sen \u00e9s ott melyik\u00a0k\u00f3rh\u00e1zi olt\u00f3ponton szeretn\u00e9k megkapni az olt\u00e1st. Fontos tudni, hogy mindenki csak egy foglal\u00e1st tud v\u00e9gezni \u00e9s a v\u00e9gleges\u00edtett foglal\u00e1s m\u00e1r nem m\u00f3dos\u00edthat\u00f3. A foglal\u00e1sn\u00e1l \u00e9rdemes arra is gondolni, hogy a m\u00e1sodik olt\u00e1st is ugyanazon a k\u00f3rh\u00e1zi olt\u00f3ponton fogja megkapni, ahol az els\u0151t. A regisztr\u00e1lt az id\u0151pontfoglal\u00e1sr\u00f3l visszaigazol\u00f3 emailt, s\u0151t az olt\u00e1s el\u0151tti nap eml\u00e9keztet\u0151 emailt is kap.\u00a0A foglal\u00e1s visszaigazol\u00e1sa ki is nyomtathat\u00f3.\nK\u00e9rj\u00fck, hogy aki szeretne olt\u00e1st kapni, az\u00a0miel\u0151bb foglalja le az id\u0151pontot!\nK\u00e9rj\u00fck, hogy\u00a0a lefoglalt id\u0151pontban pontosan jelenjen meg! Az olt\u00e1sra vigye a szem\u00e9lyi igazolv\u00e1ny\u00e1t, a TAJ-k\u00e1rty\u00e1t, a kit\u00f6lt\u00f6tt \u00e9s kinyomtatott hozz\u00e1j\u00e1rul\u00f3 nyilatkozatot, \u00e9s lehet\u0151leg a kinyomtatott foglal\u00e1si visszaigazol\u00e1st. A 16-18 \u00e9veseknek sz\u00fcl\u0151i hozz\u00e1j\u00e1rul\u00e1si nyilatkozatot is kell vinni\u00fck. L\u00e1sd:\u00a0https://koronavirus.gov.hu/cikkek/hetfotol-mar-regisztralt-16-18-evesek-tudnak-online-idopontot-foglalni\nK\u00e9rj\u00fck a regisztr\u00e1ltakat, ha m\u00e1r\u00a0foglaltak online id\u0151pontot \u00e9s a h\u00e1ziorvosuk is h\u00edvja \u0151ket olt\u00e1sra, akkor jelezz\u00e9k a h\u00e1ziorvosnak, hogy m\u00e1r van id\u0151pontjuk k\u00f3rh\u00e1zi olt\u00f3pontos olt\u00e1sra! \u00cdgy a h\u00e1ziorvos m\u00e1snak tudja felaj\u00e1nlani\u00a0a\u00a0vakcin\u00e1t.\n\nK\u00e9rd\u00e9s-v\u00e1lasz\nKi jogosult most online id\u0151pontfoglal\u00e1sra?\nMinden olyan regisztr\u00e1lt, aki m\u00e9g nincs beoltva \u00e9s akinek m\u00e1r feldolgozt\u00e1k, illetve \u00e9rv\u00e9nyes\u00edtett\u00e9k a regisztr\u00e1ci\u00f3j\u00e1t.\u00a0Itt ellen\u0151rizheti, hogy az \u00d6n regisztr\u00e1ci\u00f3ja milyen st\u00e1tuszban van:\u00a0https://vakcinareg.neak.gov.hu/regisztracio/\nNemr\u00e9g regisztr\u00e1ltam, de m\u00e9g nem \u00e9rv\u00e9nyes a regisztr\u00e1ci\u00f3m. Foglalhatok id\u0151pontot?\nNem. Csak a m\u00e1r feldolgozott, \u00e9rv\u00e9nyes regisztr\u00e1ci\u00f3val rendelkez\u0151k jogosultak az id\u0151pontfoglal\u00f3 haszn\u00e1lat\u00e1ra. Ha \u00d6n p\u00e1r napja regisztr\u00e1lt, k\u00e9rj\u00fck legyen t\u00fcrelemmel a regisztr\u00e1ci\u00f3ja \u00e9rv\u00e9nyes\u00edt\u00e9s\u00e9ig, \u00e9s azt k\u00f6vet\u0151en\u00a0egy m\u00e1sik alkalommal m\u00e1r haszn\u00e1lhatja \u00d6n is az id\u0151pontfoglal\u00f3t.\nMilyen vakcin\u00e1val t\u00f6rt\u00e9nik az olt\u00e1s?\u00a0\u00a0\nAz olt\u00e1s id\u0151pontfoglal\u00f3 fel\u00fcletet \u00e1ltal felaj\u00e1nlott vakcin\u00e1kra van lehet\u0151s\u00e9g az id\u0151pontot foglalni. A felaj\u00e1nlott lehet\u0151s\u00e9gek a rendelkez\u00e9sre \u00e1ll\u00f3 vakcin\u00e1k f\u00fcggv\u00e9ny\u00e9ben v\u00e1ltoznak. Jelenleg orsz\u00e1gosan Pfizer, Sinopharm,\u00a0Szputnyik \u00e9s egyes olt\u00f3helyeken Janssen \u00e9s Modrena vakcin\u00e1val val\u00f3 olt\u00e1sra lehet id\u0151pontot foglalni Az \u00e9rv\u00e9nyes regisztr\u00e1ci\u00f3val rendelkez\u0151 16-18 \u00e9ves regisztr\u00e1ltak Pfizer-olt\u00e1sra jogosultak.\nHov\u00e1 tud id\u0151pontot foglalni?\nMinden, az id\u0151pontfoglal\u00f3 rendszerben felaj\u00e1nlott k\u00f3rh\u00e1zi olt\u00f3pontra.\nCsak a lakc\u00edm szerinti k\u00f3rh\u00e1zi olt\u00f3pontra lehet id\u0151pontot foglalni?\u00a0\nNem, ak\u00e1r m\u00e1s telep\u00fcl\u00e9sen tal\u00e1lhat\u00f3 k\u00f3rh\u00e1zi olt\u00f3pontra is. A foglal\u00e1sn\u00e1l azonban vegye figyelembe, hogy a m\u00e1sodik olt\u00e1st is ugyanott fogja megkapni, ahol az els\u0151 olt\u00e1st.\nAz olt\u00e1s m\u00e1sodik id\u0151pontja is ugyanott t\u00f6rt\u00e9nik, ahol az els\u0151 olt\u00e1s?\nIgen, a m\u00e1sodik olt\u00e1s is csak ott t\u00f6rt\u00e9nhet, ahol az els\u0151.\nLefoglaltam az id\u0151pontot. Ut\u00f3lag tudom m\u00f3dos\u00edtani?\nNem.\nNem tal\u00e1lok most megfelel\u0151 id\u0151pontot. Ha most nem foglalok, akkor is jogosult maradok az olt\u00e1sra?\nIgen.\nLefoglaltam az id\u0151pontot, de m\u00e9gsem tudok elmenni a lefoglalt id\u0151pontra. Mit tegyek?\nK\u00e9rj\u00fck, hogy lehet\u0151leg jelenjen meg az olt\u00e1son a lefoglalt id\u0151pontban! Ha valamilyen okn\u00e1l fogva \u00d6n m\u00e9gsem tud megjelenni a lefoglalt id\u0151pontban, akkor is jogosult marad az olt\u00e1sra a k\u00e9s\u0151bbiekben.\nA h\u00e1ziorvosom is h\u00edvott olt\u00e1sra miut\u00e1n m\u00e1r lefoglaltam az id\u0151pontot. Mit tegyek?\nK\u00e9rj\u00fck, hogy ha\u00a0a h\u00e1ziorvosa is h\u00edvja \u00d6nt olt\u00e1sra, akkor jelezze neki, hogy \u00d6n m\u00e1r foglalt online id\u0151pontot k\u00f3rh\u00e1zi olt\u00f3pontos olt\u00e1sra. \u00cdgy a h\u00e1ziorvos m\u00e1snak tudja felaj\u00e1nlani\u00a0a\u00a0vakcin\u00e1t.\nCsal\u00e1dtagok foglalhatnak egy id\u0151pontot? \u00a0\nMinden regisztr\u00e1lt saj\u00e1t maga sz\u00e1m\u00e1ra tud id\u0151pontot foglalni. Term\u00e9szetesen, ha csal\u00e1dtagok k\u00fcl\u00f6n-k\u00fcl\u00f6n tal\u00e1lnak olyan id\u0151pontot az olt\u00e1sra, amikor egy\u00fctt is tudnak menni, megtehetik.\nHat\u00f3s\u00e1gi h\u00e1zi karant\u00e9nban vagyok. Mehetek olt\u00e1sra?\nNem.\nKr\u00f3nikus beteg vagyok.\u00a0Foglalhatok id\u0151pontot?\nAz AstraZeneca \u00e9s a Pfizer vakcina alkalmaz\u00e1si el\u0151\u00edr\u00e1sa szerint igen, ez az olt\u00e1s kr\u00f3nikus betegs\u00e9ggel rendelkez\u0151 szem\u00e9lyeknek is adhat\u00f3, akikn\u00e9l nem \u00e1ll fenn olt\u00e1sra vonatkoz\u00f3 ellenjavallat. A Sinopharm-vakcina az egyens\u00falyban tartott, megfelel\u0151en kezelt kr\u00f3nikus betegnek adhat\u00f3. A Szputnyik-vakcin\u00e1t\u00a0pedig bizonyos - az alkalmaz\u00e1si el\u0151\u00edr\u00e1sban r\u00f6gz\u00edtett - kock\u00e1zati kr\u00f3nikus betegs\u00e9gek eset\u00e9n nem adj\u00e1k.\nDe mint minden m\u00e1s olt\u00e1sn\u00e1l, itt is az olt\u00f3orvos hat\u00e1sk\u00f6re eld\u00f6nteni, hogy olthat\u00f3 vagy sem. Ez\u00e9rt fontos kit\u00f6lteni a hozz\u00e1j\u00e1rul\u00f3 nyilatkozatot a megl\u00e9v\u0151 betegs\u00e9gek felt\u00fcntet\u00e9s\u00e9vel \u00e9s a megl\u00e9v\u0151 kr\u00f3nikus betegs\u00e9get az olt\u00f3orvosnak az olt\u00e1s el\u0151tt sz\u00f3ban is jelezni.\nM\u00e1r megkaptam az els\u0151 olt\u00e1st, akkor \u00e9n is foglalhatok id\u0151pontot a m\u00e1sodik olt\u00e1sra?\nNem. Azok foglalhatnak \u00edgy id\u0151pontot, akik m\u00e9g egy\u00e1ltal\u00e1n nem kaptak olt\u00e1st. Azok akik m\u00e1r megkapt\u00e1k az els\u0151 olt\u00e1sukat, a m\u00e1sodikat is ugyanott kapj\u00e1k.\nAkt\u00edv beteg vagyok. Foglalhatok id\u0151pontot?\nHa \u00d6n jelenleg akut koronav\u00edrus-fert\u0151z\u00f6tt vagy egy\u00e9b m\u00e1s l\u00e1zas, akut betegs\u00e9ge van, akkor most nem olthat\u00f3. Term\u00e9szetesen jogosult marad az olt\u00e1sra k\u00e9s\u0151bb is.\n3 h\u00f3napon bel\u00fcl estem \u00e1t a koronav\u00edrus-fert\u0151z\u00e9sen. \u00cdgy is foglalhatok id\u0151pontot?\nM\u00e1r azoknak az olt\u00e1sa is lehet\u0151v\u00e9 v\u00e1lt, akik 3 h\u00f3napon bel\u00fcl estek \u00e1t a koronav\u00edrus-fert\u0151z\u00e9sen. Azonban az olt\u00f3orvos hat\u00e1sk\u00f6re mindig eld\u00f6nteni, hogy olthat\u00f3 vagy sem.\nMit vigyek az olt\u00e1sra?\nA\u00a0TAJ-k\u00e1rty\u00e1t, a\u00a0szem\u00e9lyi igazolv\u00e1nyt \u00e9s kit\u00f6lt\u00f6tt hozz\u00e1j\u00e1rul\u00f3 nyilatkozatot. L\u00e1sd:\u00a0https://koronavirus.gov.hu/sites/default/files/sites/default/files/imce/_hozzajarulo_nyilatkozat_vedooltashoz_0.pdf\nLehet\u0151s\u00e9g szerint, a kinyomtatott visszaigazol\u00e1st az id\u0151pontfoglal\u00e1sr\u00f3l.\nA 16-18 \u00e9veseknek sz\u00fcl\u0151i hozz\u00e1j\u00e1rul\u00e1si nyilatkozatot is kell vinni\u00fck az olt\u00e1sra. l\u00e1sd:\u00a0https://koronavirus.gov.hu/sites/default/files/sites/default/files/imce/szuloi_hozzajarulo_nyilatkozat_vedooltashoz_16_es_18_ev_kozotti_szemelyek_reszere.pdf\nA m\u00e1sodik olt\u00e1sra is kell majd online id\u0151pontot foglalni?\nNem. Az olt\u00f3ponton az els\u0151 olt\u00e1s bead\u00e1sakor automatikusan kap egy id\u0151pontot a m\u00e1sodik olt\u00e1sra is.\nM\u00e1r regisztr\u00e1lt Magyarorsz\u00e1gon \u00e9l\u0151 k\u00fclf\u00f6ldiek \u00e9s k\u00fclhoni magyarok tudnak online id\u0151pontot foglalni?\nM\u00e9g nem. Nekik jelenleg m\u00e9g a regisztr\u00e1ci\u00f3 zajlik a www.vakcinainfo.gov.hu honlapon. Olt\u00e1suk r\u00e9szleteir\u0151l a kell\u0151 id\u0151ben t\u00e1j\u00e9koztat\u00e1st fogunk adni.\n\n"}]