[{"date": "2021-06-05 16:41", "url": "https://koronavirus.gov.hu/cikkek/gulyas-junius-15-tol-az-onkormanyzatok-uleseket-tarthatnak", "h1": "Guly\u00e1s: j\u00fanius 15-t\u0151l az \u00f6nkorm\u00e1nyzatok \u00fcl\u00e9seket tarthatnak", "body": "\nJ\u00fanius 15-\u00e9t\u0151l az \u00f6nkorm\u00e1nyzatok a kor\u00e1bbi, a vesz\u00e9lyhelyzet el\u0151tti rendnek megfelel\u0151en \u00fcl\u00e9sezhetnek - ismertette a Minisztereln\u00f6ks\u00e9get vezet\u0151 miniszter a korm\u00e1ny rendk\u00edv\u00fcli jogrend\u00e9rt felel\u0151s munkacsoportj\u00e1nak d\u00f6nt\u00e9s\u00e9t.\n\nGuly\u00e1s Gergely elmondta: a d\u00f6nt\u00e9s \u00e9rtelm\u00e9ben j\u00fanius 15-\u00e9vel megsz\u0171nik a polg\u00e1rmestereknek a vesz\u00e9lyhelyzetben a t\u00f6rv\u00e9ny \u00e1ltal biztos\u00edtott teljhatalma.\nHozz\u00e1tette, az ehhez sz\u00fcks\u00e9ges jogszab\u00e1ly-m\u00f3dos\u00edt\u00e1st m\u00e9g szombaton al\u00e1\u00edrja Orb\u00e1n Viktor minisztereln\u00f6k, \u00e9s az a h\u00e9v\u00e9g\u00e9n megjelenik a Magyar K\u00f6zl\u00f6nyben.\n\"Fontosnak tartjuk, hogy amikor az \u00e9let visszat\u00e9rhet a norm\u00e1lis ker\u00e9kv\u00e1g\u00e1sba, akkor az \u00f6nkorm\u00e1nyzatok m\u0171k\u00f6d\u00e9se is visszat\u00e9rhessen\" - jegyezte meg.\n\nMTI\n\n"}]