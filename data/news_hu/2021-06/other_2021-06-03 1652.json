[{"date": "2021-06-03 16:52", "url": "https://koronavirus.gov.hu/cikkek/varga-mihaly-gazdasag-ujrainditasat-hiany-es-adocsokkentes-kovetheti", "h1": "Varga Mih\u00e1ly: a gazdas\u00e1g \u00fajraind\u00edt\u00e1s\u00e1t hi\u00e1ny- \u00e9s ad\u00f3cs\u00f6kkent\u00e9s k\u00f6vetheti", "body": "\nA gazdas\u00e1g \u00fajraind\u00edt\u00e1s\u00e1t k\u00f6vet\u0151en Magyarorsz\u00e1g visszat\u00e9r a hi\u00e1ny- \u00e9s ad\u00f3ss\u00e1gcs\u00f6kkent\u0151 p\u00e1ly\u00e1ra, amely az elm\u00falt 10 \u00e9vet is jellemezte - \u00edrta a k\u00f6z\u00f6ss\u00e9gi oldal\u00e1n cs\u00fct\u00f6rt\u00f6k\u00f6n a p\u00e9nz\u00fcgyminiszter.\n\nVarga Mih\u00e1ly hangs\u00falyozta, hogy a k\u00f6lts\u00e9gvet\u00e9s biztos\u00edtja a hi\u00e1ny- \u00e9s ad\u00f3ss\u00e1gcs\u00f6kkent\u00e9s, valamint a t\u00e1mogat\u00e1sok fedezet\u00e9t. A baloldal ezzel szemben \u00fagy v\u00e9li, hogy a v\u00e1ls\u00e1gkezel\u00e9s megszor\u00edt\u00e1sokra, elad\u00f3sod\u00e1sra \u00e9p\u00fcl - tette hozz\u00e1.\n\u00a0\u00a0\u00a0\u00a0A miniszter visszautas\u00edtotta azt az ellenz\u00e9ki \u00e1ll\u00edt\u00e1st, hogy a 2022-re tervezett 5,9 sz\u00e1zal\u00e9kos hi\u00e1nyc\u00e9l v\u00e1laszt\u00e1si k\u00f6lts\u00e9gvet\u00e9sre utalna. Ha ez \u00edgy volna, akkor - mint \u00edrta - 2002 \u00e9s 2010 k\u00f6z\u00f6tt mindig v\u00e1laszt\u00e1si k\u00f6lts\u00e9gvet\u00e9s volt.\n\u00a0\u00a0\u00a0\u00a0A bejegyz\u00e9shez csatolt \u00f6sszefoglal\u00f3 \u00e1bra szerint a baloldali korm\u00e1nyok idej\u00e9n a k\u00f6lts\u00e9gvet\u00e9s legalacsonyabb \u00e9ves hi\u00e1nya 3,8 sz\u00e1zal\u00e9k volt, \u00e9s 9,3 sz\u00e1zal\u00e9kon tet\u0151z\u00f6tt.\n\n\nMTI 2021. j\u00fanius 3.\n\n"}]