[{"date": "2021-06-15 15:03", "url": "https://koronavirus.gov.hu/cikkek/orban-bator-es-szokatlan-donteseket-kell-hoznunk-gazdasagi-novekedes-55-szazalek-fole", "h1": "Orb\u00e1n: b\u00e1tor \u00e9s szokatlan d\u00f6nt\u00e9seket kell hoznunk a gazdas\u00e1gi n\u00f6veked\u00e9s 5,5 sz\u00e1zal\u00e9k f\u00f6l\u00e9 emel\u00e9s\u00e9\u00e9rt", "body": "\nOrb\u00e1n Viktor minisztereln\u00f6k szerint \"b\u00e1tor \u00e9s szokatlan\" korm\u00e1nyzati d\u00f6nt\u00e9seket kell hozni a gazdas\u00e1gi n\u00f6veked\u00e9s 5,5 sz\u00e1zal\u00e9k f\u00f6l\u00e9 emel\u00e9s\u00e9\u00e9rt, \"de ha siker\u00fcl, akkor vissza tudjuk adni a gyermeket nevel\u0151 csal\u00e1doknak azt az ad\u00f3t, j\u00f6vedelemad\u00f3t, amit 2021-ben befizettek\".\u00a0 A korm\u00e1nyf\u0151 kedden a Facebook-oldal\u00e1n k\u00f6zz\u00e9tett vide\u00f3ban k\u00f6z\u00f6lte, hogy az Orsz\u00e1ggy\u0171l\u00e9s d\u00e9lut\u00e1n elfogadta a magyar gazdas\u00e1g \u00fajraind\u00edt\u00e1s\u00e1r\u00f3l sz\u00f3l\u00f3 k\u00f6lts\u00e9gvet\u00e9st.\n\n\n\u00a0\u00a0\u00a0\u00a0Hozz\u00e1tette: 5,5 sz\u00e1zal\u00e9kos gazdas\u00e1gi n\u00f6veked\u00e9st akarnak el\u00e9rni, \"a k\u00f6lts\u00e9gvet\u00e9s ehhez j\u00f3 alap, de \u00f6nmag\u00e1ban nem elegend\u0151\".\n\u00dagy fogalmazott: \"b\u00e1tor \u00e9s szokatlan korm\u00e1nyzati d\u00f6nt\u00e9seket kell hoznunk, hogy 5,5 sz\u00e1zal\u00e9k f\u00f6l\u00e9 emelj\u00fck a gazdas\u00e1gi n\u00f6veked\u00e9st, de ha siker\u00fcl, akkor vissza tudjuk adni a gyermeket nevel\u0151 csal\u00e1doknak azt az ad\u00f3t, j\u00f6vedelemad\u00f3t, amit 2021-ben befizettek\".\n\u00a0\u00a0\u00a0\u00a0A miniszereln\u00f6k egy\u00fattal lesz\u00f6gezte: folytatj\u00e1k a 13. havi nyugd\u00edj visszaad\u00e1s\u00e1t, vissza\u00e9p\u00edt\u00e9s\u00e9t, a 25 \u00e9v alattiak sz\u00e1m\u00e1ra szem\u00e9lyi j\u00f6vedelemad\u00f3 n\u00e9lk\u00fcli munkalehet\u0151s\u00e9get tudnak biztos\u00edtani, megegyezhetnek a v\u00e1llalkoz\u00f3kkal, hogy 200 ezer forint legyen a minim\u00e1lb\u00e9r, \u00e9s ism\u00e9t cs\u00f6kkenthetik a munk\u00e1t terhel\u0151 ad\u00f3kat.\n\"Nagy feladat, de nem lehetetlen. Hajr\u00e1, magyarok!\" - z\u00e1rta szavait a minisztereln\u00f6k.\n\nMTI 2021. j\u00fanius 15.\n\n"}]