[{"date": "2021-06-25 13:35", "url": "https://koronavirus.gov.hu/cikkek/tobb-gazdasagi-temaju-kerdes-lesz-konzultacioban", "h1": "T\u00f6bb gazdas\u00e1gi t\u00e9m\u00e1j\u00fa k\u00e9rd\u00e9s is lesz a konzult\u00e1ci\u00f3ban", "body": "\nA magyar gazdas\u00e1g meger\u0151s\u00edt\u00e9se a j\u00e1rv\u00e1ny ut\u00e1ni id\u0151szakban is alapvet\u0151 c\u00e9lunk.\n\n\nA konzult\u00e1ci\u00f3ban v\u00e1rjuk a v\u00e9lem\u00e9nyeket a csal\u00e1di ad\u00f3visszat\u00e9r\u00edt\u00e9ssel kapcsolatban. Ennek az a l\u00e9nyege, hogy ha id\u00e9n el\u00e9rj\u00fck az 5,5 sz\u00e1zal\u00e9kos gazdas\u00e1gi n\u00f6veked\u00e9st, akkor a gyermeket nevel\u0151 csal\u00e1dok visszakaphatj\u00e1k a 2021-ben befizetett j\u00f6vedelemad\u00f3jukat az \u00e1tlagb\u00e9r ad\u00f3szintj\u00e9ig.\n\nEgy k\u00e9rd\u00e9s a munk\u00e1t terhel\u0151 ad\u00f3kra vonatkozik majd, amelyek jelent\u0151sen cs\u00f6kkentek az elm\u00falt \u00e9vekben.\n\nEgy m\u00e1sik k\u00e9rd\u00e9s arr\u00f3l sz\u00f3l, hogy kapjanak-e alkotm\u00e1nyos v\u00e9delmet a csal\u00e1dt\u00e1mogat\u00e1sok \u00e9s a nyugd\u00edjak.\n\nArra is k\u00edv\u00e1ncsiak vagyunk, hogy a magyar emberek t\u00e1mogatj\u00e1k-e a hitelmorat\u00f3rium tov\u00e1bbi meghosszabb\u00edt\u00e1s\u00e1t.\n\nAzzal kapcsolatban is v\u00e1rjuk majd a v\u00e1laszokat, hogy a magyarok t\u00e1mogatj\u00e1k-e, hogy a minim\u00e1lb\u00e9r 200 ezer forintra emelkedjen. Ez a l\u00e9p\u00e9s azt szolg\u00e1ln\u00e1, hogy a gazdas\u00e1gi n\u00f6veked\u00e9sb\u0151l ne csak a v\u00e1llalatok, hanem a csal\u00e1dok is jobban r\u00e9szes\u00fcljenek.\n\nEzek a l\u00e9p\u00e9sek t\u00f6bb milli\u00f3 magyar ember \u00e9let\u00e9t \u00e9rintik. Ez\u00e9rt is biztatunk mindenkit arra, hogy mondja el v\u00e9lem\u00e9ny\u00e9t a nemzeti konzult\u00e1ci\u00f3ban!\n\n"}]