[{"date": "2021-06-16 11:11", "url": "https://koronavirus.gov.hu/cikkek/hazi-gyermekorvosok-orszagos-erdekkepviseleti-es-szakmai-egyesuletenek-kozlemenye", "h1": "A H\u00e1zi Gyermekorvosok Orsz\u00e1gos \u00c9rdekk\u00e9pviseleti \u00e9s Szakmai Egyes\u00fclet\u00e9nek k\u00f6zlem\u00e9nye", "body": "\nA H\u00e1zi Gyermekorvosok Egyes\u00fclete (HGYE) t\u00e1mogatja a 12 \u00e9v feletti koroszt\u00e1ly COVID-19 elleni v\u00e9d\u0151olt\u00e1s\u00e1t. A gyermekek k\u00f6r\u00e9ben gyakran enyhe form\u00e1ban zajl\u00f3 fert\u0151z\u00e9s ellen\u00e9re \u00e9rintetts\u00e9g\u00fck nem elhanyagolhat\u00f3 a k\u00f6zvetlen v\u00edrushat\u00e1s \u00e9s a j\u00e1rv\u00e1ny j\u00e1rul\u00e9kos k\u00f6vetkezm\u00e9nyei miatt.\n\n\nA kamaszok szoci\u00e1lis kapcsolataik r\u00e9v\u00e9n nagy szerepet j\u00e1tszanak a v\u00edrus t\u00fcnetmentes \u00e1tad\u00e1s\u00e1ban, amely a v\u00edruscirkul\u00e1ci\u00f3 fenntart\u00e1s\u00e1val kedvez \u00fajabb mut\u00e1ci\u00f3k kialakul\u00e1s\u00e1nak.\nNy\u00e1jimmunit\u00e1st a fiatalok v\u00e9d\u0151olt\u00e1sa n\u00e9lk\u00fcl nem \u00e9rhet\u00fcnk el, r\u00e1ad\u00e1sul a fert\u0151z\u00e9s kimenetele m\u00e9g gyermekekn\u00e9l sem megj\u00f3solhat\u00f3, ez\u00e9rt hat\u00e9kony \u00e9s biztons\u00e1gos v\u00e9d\u0151olt\u00e1s jelenl\u00e9t\u00e9ben s\u00falyos szakmai hiba a gyermekek term\u00e9szetes immunit\u00e1s\u00e1ra \u00e9p\u00edteni.\n\nEz\u00e9rt a HGYE javasolja a 12-18 \u00e9v k\u00f6z\u00f6tti koroszt\u00e1ly olt\u00e1s\u00e1t, k\u00fcl\u00f6n\u00f6s tekintettel\n- a COVID-fert\u0151z\u00e9s szempontj\u00e1b\u00f3l rizik\u00f3csoportokba tartoz\u00f3kra\n- akik k\u00fclf\u00f6ldi utaz\u00e1son, nemzetk\u00f6zi t\u00f6megrendezv\u00e9nyeken vesznek r\u00e9szt\n- hozz\u00e1tartoz\u00f3juk k\u00fclf\u00f6ld\u00f6n dolgozik\n- rizik\u00f3csoportba tartoz\u00f3 hozz\u00e1tartoz\u00f3val \u00e9lnek egy\u00fctt\n- nem estek \u00e1t COVID-19 fert\u0151z\u00e9sen.\u00a0\u00a0\n\nA fokozott fert\u0151z\u0151k\u00e9pess\u00e9g\u0171 delta vari\u00e1ns m\u00e1r sz\u00e1mos eur\u00f3pai orsz\u00e1gban jelen van \u00e9s a legnagyobb fenyeget\u00e9st az oltatlanok sz\u00e1m\u00e1ra jelenti.\u00a0\u00a0\nA mRNS olt\u00e1s hat\u00e9konys\u00e1ga kiv\u00e1l\u00f3 a fiatal koroszt\u00e1lyban, a vari\u00e1nsok ellen is v\u00e9d \u00e9s a j\u00e1rv\u00e1ny \u0151szi fell\u00e1ngol\u00e1s\u00e1nak rizik\u00f3ja l\u00e9nyegesen meghaladja az olt\u00e1s esetlegesen el\u0151fordul\u00f3 kock\u00e1zatait.\n\nA ny\u00e1ri sz\u00fcnid\u0151 id\u0151szaka ide\u00e1lis az olt\u00e1sok tervezhet\u0151 kivitelez\u00e9s\u00e9hez mind a rendel\u0151kben, mind az olt\u00f3pontokon.\n\nKiad\u00f3: H\u00e1zi Gyermekorvosok Orsz\u00e1gos \u00c9rdekk\u00e9pviseleti \u00e9s Szakmai Egyes\u00fclete\n\n"}]