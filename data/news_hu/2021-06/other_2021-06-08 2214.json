[{"date": "2021-06-08 22:14", "url": "https://koronavirus.gov.hu/cikkek/szijjarto-szerdatol-beoltott-szlovak-es-magyar-allampolgarok-szabadon-utazhatnak-ket-orszag", "h1": "Szijj\u00e1rt\u00f3: szerd\u00e1t\u00f3l a beoltott szlov\u00e1k \u00e9s magyar \u00e1llampolg\u00e1rok szabadon utazhatnak a k\u00e9t orsz\u00e1g k\u00f6z\u00f6tt", "body": "\nSzerd\u00e1t\u00f3l a koronav\u00edrus ellen beoltott szlov\u00e1k \u00e9s magyar \u00e1llampolg\u00e1rok szabadon utazhatnak a k\u00e9t orsz\u00e1g k\u00f6z\u00f6tt - jelentette be a k\u00fclgazdas\u00e1gi \u00e9s k\u00fcl\u00fcgyminiszter kedden Facebook-oldal\u00e1n.\n\n\u00a0Szijj\u00e1rt\u00f3 P\u00e9ter azt \u00edrta: sokat t\u00e1rgyalt az elm\u00falt hetekben\u00a0\u00a0szlov\u00e1k koll\u00e9g\u00e1ival, hogy min\u00e9l el\u0151bb tegy\u00e9k lehet\u0151v\u00e9 a beoltott emberek sz\u00e1m\u00e1ra a szabad utaz\u00e1st egym\u00e1s orsz\u00e1gaiba, hogy \"\u00fajra egym\u00e1sra tal\u00e1lhassanak csal\u00e1dok, bar\u00e1ti t\u00e1rsas\u00e1gok, k\u00f6z\u00f6ss\u00e9gek\".\n\u00a0\u00a0\u00a0\u00a0Kedd d\u00e9lut\u00e1n t\u00f6rekv\u00e9seiket siker koron\u00e1zta, a szlov\u00e1kok hivatalosan jelezt\u00e9k, hogy egyet\u00e9rtenek javaslatukkal, \u00edgy szerd\u00e1t\u00f3l szabadon utazhatnak a beoltottaknak a k\u00e9t orsz\u00e1g k\u00f6z\u00f6tt - k\u00f6z\u00f6lte a miniszter.\nMTI 2021. j\u00fanius 8.\n\n"}]