[{"date": "2021-06-23 10:36", "url": "https://koronavirus.gov.hu/cikkek/magyarorszag-schengeni-belso-hatarain-ma-hajnalban-megszunt-hatarellenorzes", "h1": "Magyarorsz\u00e1g schengeni bels\u0151 hat\u00e1rain ma hajnalban megsz\u0171nt a hat\u00e1rellen\u0151rz\u00e9s", "body": "\nT\u00e1j\u00e9koztat\u00e1s a hat\u00e1r\u00e1tl\u00e9p\u00e9s \u00e1ltal\u00e1nos szab\u00e1lyair\u00f3l. Magyarorsz\u00e1g schengeni bels\u0151 hat\u00e1rain ma hajnalban megsz\u0171nt a hat\u00e1rellen\u0151rz\u00e9s.\u00a0\n\n\nFriss\u00edtve 2021. j\u00fanius 23-\u00e1n.\u00a0(English version)\u00a0\nKorl\u00e1toz\u00e1s n\u00e9lk\u00fcl utazhat Magyarorsz\u00e1gra\u00a0az adott szem\u00e9ly \u00e1llampolg\u00e1rs\u00e1gt\u00f3l f\u00fcggetlen\u00fcl:\n\na teherforgalomban t\u00f6rt\u00e9n\u0151 hat\u00e1r\u00e1tl\u00e9p\u00e9s sor\u00e1n,\na diplomata, a k\u00fcl\u00fcgyi szolg\u00e1lati, a szolg\u00e1lati, a haj\u00f3s szolg\u00e1lati \u00fatlev\u00e9llel bel\u00e9p\u00e9sre jelentkez\u0151 szem\u00e9lyek,\na mag\u00e1n\u00fatlev\u00e9llel, valamint az egy\u00e9b \u00fati okm\u00e1nnyal v\u00e9grehajtott hivatalos l\u00e1togat\u00e1s c\u00e9lj\u00e1b\u00f3l bel\u00e9p\u00e9sre jelentkez\u0151 szem\u00e9lyek (a hivatalos c\u00e9lt okirattal igazolni kell),\naki a Magyarorsz\u00e1gra val\u00f3 bel\u00e9p\u00e9s sor\u00e1n hitelt \u00e9rdeml\u0151en igazolja, hogy a hat\u00e1r\u00e1tl\u00e9p\u00e9sre jelentkez\u00e9s napj\u00e1t megel\u0151z\u0151 6 h\u00f3napon bel\u00fcl a COVID-19 betegs\u00e9gen \u00e1tesett;\naki a\u00a0 hat\u00e1r\u00e1tl\u00e9p\u00e9s sor\u00e1n a\u00a0 koronav\u00edrus elleni v\u00e9detts\u00e9g igazol\u00e1s\u00e1r\u00f3l sz\u00f3l\u00f3 60/2021. (II. 12.) Korm. rendelet szerinti hat\u00f3s\u00e1gi igazolv\u00e1ny, valamint a\u00a0 v\u00e9detts\u00e9gi igazolv\u00e1nyon felt\u00fcntetett szem\u00e9lyazonoss\u00e1g igazol\u00e1s\u00e1ra alkalmas hat\u00f3s\u00e1gi igazolv\u00e1ny felmutat\u00e1s\u00e1val igazolja a koronav\u00edrus elleni v\u00e9detts\u00e9g\u00e9t,\u00a0valamint a fel\u00fcgyelete alatt \u00e1ll\u00f3, Magyarorsz\u00e1gra vele egy\u00fctt bel\u00e9p\u0151, a tizennyolcadik \u00e9let\u00e9v\u00e9t be nem t\u00f6lt\u00f6tt szem\u00e9ly;\naki a v\u00e9detts\u00e9gi igazol\u00e1sok k\u00f6lcs\u00f6n\u00f6s elfogad\u00e1s\u00e1nak meg\u00e1llap\u00edt\u00e1s\u00e1r\u00f3l sz\u00f3l\u00f3 7/2021. (IV. 29.) KKM rendelet szerinti orsz\u00e1g \u00e1ltal ki\u00e1ll\u00edtott v\u00e9detts\u00e9get igazol\u00f3 hat\u00f3s\u00e1gi igazolv\u00e1ny felmutat\u00e1s\u00e1val igazolja a koronav\u00edrus elleni v\u00e9detts\u00e9g\u00e9t, valamint a fel\u00fcgyelete alatt \u00e1ll\u00f3, Magyarorsz\u00e1gra vele egy\u00fctt bel\u00e9p\u0151, a tizennyolcadik \u00e9let\u00e9v\u00e9t be nem t\u00f6lt\u00f6tt szem\u00e9ly;\naki a v\u00e9detts\u00e9gi igazol\u00e1sok egyoldal\u00fa elismer\u00e9s\u00e9r\u0151l sz\u00f3l\u00f3 17/2021. (V. 22.) KKM rendelet szerinti orsz\u00e1g \u00e1ltal ki\u00e1ll\u00edtott v\u00e9detts\u00e9get igazol\u00f3 hat\u00f3s\u00e1gi igazolv\u00e1ny felmutat\u00e1s\u00e1val igazolja a koronav\u00edrus elleni v\u00e9detts\u00e9g\u00e9t, valamint a fel\u00fcgyelete alatt \u00e1ll\u00f3, Magyarorsz\u00e1gra vele egy\u00fctt bel\u00e9p\u0151, a tizennyolcadik \u00e9let\u00e9v\u00e9t be nem t\u00f6lt\u00f6tt szem\u00e9ly.\naki \u2013 a polg\u00e1ri l\u00e9gij\u00e1rm\u0171vel t\u00f6rt\u00e9n\u0151 beutaz\u00e1s eset\u00e9t ide nem \u00e9rtve \u2013 a Horv\u00e1t K\u00f6zt\u00e1rsas\u00e1g, az Osztr\u00e1k K\u00f6zt\u00e1rsas\u00e1g, Rom\u00e1nia, a Szerb K\u00f6zt\u00e1rsas\u00e1g, a Szlov\u00e1k K\u00f6zt\u00e1rsas\u00e1g, valamint a Szlov\u00e9n K\u00f6zt\u00e1rsas\u00e1g ter\u00fclet\u00e9r\u0151l l\u00e9p Magyarorsz\u00e1g ter\u00fclet\u00e9re.\n\nA v\u00e9detts\u00e9gi igazolv\u00e1ny felmutat\u00e1s\u00e1val egyen\u00e9rt\u00e9k\u0171, ha az \u00e9rintett a koronav\u00edrus elleni v\u00e9detts\u00e9g\u00e9t a koronav\u00edrus elleni v\u00e9detts\u00e9g igazol\u00e1s\u00e1r\u00f3l sz\u00f3l\u00f3 60/2021. (II. 12.) Korm. rendelet szerinti v\u00e9d\u0151olt\u00e1st igazol\u00f3 applik\u00e1ci\u00f3val igazolja. A v\u00e9detts\u00e9g applik\u00e1ci\u00f3val t\u00f6rt\u00e9n\u0151 igazol\u00e1sa eset\u00e9n az \u00e9rintett a szem\u00e9lyazonoss\u00e1g igazol\u00e1s\u00e1ra alkalmas hat\u00f3s\u00e1gi igazolv\u00e1ny bemutat\u00e1s\u00e1ra k\u00fcl\u00f6n is felh\u00edvhat\u00f3.\nA v\u00e9d\u0151olt\u00e1st igazol\u00f3 applik\u00e1ci\u00f3t ellen\u0151rz\u0151 szerv vagy szem\u00e9ly jogosult az \u00e9rintett hat\u00f3s\u00e1gi igazolv\u00e1ny\u00e1n \u00e9s az applik\u00e1ci\u00f3ban jelzett adatok megismer\u00e9s\u00e9re, azzal, hogy az adatokat \u2013 ha t\u00f6rv\u00e9ny vagy a vesz\u00e9lyhelyzetben az Alapt\u00f6rv\u00e9ny 53. cikk (2) bekezd\u00e9se alapj\u00e1n alkotott korm\u00e1nyrendelet elt\u00e9r\u0151en nem rendelkezik \u2013 semmilyen m\u00f3don nem r\u00f6gz\u00edtheti.\nMagyar \u00e1llampolg\u00e1r hat\u00e1r\u00e1tl\u00e9p\u00e9se\nK\u00fclf\u00f6ldr\u0151l \u00e9rkez\u0151 magyar \u00e1llampolg\u00e1r, illetve a magyar \u00e1llampolg\u00e1r magyar \u00e1llampolg\u00e1rs\u00e1ggal nem rendelkez\u0151 csal\u00e1dtagja (a tov\u00e1bbiakban egy\u00fctt: magyar \u00e1llampolg\u00e1r) szem\u00e9lyforgalomban Magyarorsz\u00e1gra t\u00f6rt\u00e9n\u0151 bel\u00e9p\u00e9se sor\u00e1n \u2013 t\u00f6rv\u00e9nyben vagy korm\u00e1nyrendeletben meghat\u00e1rozott kiv\u00e9tellel \u2013 eg\u00e9szs\u00e9g\u00fcgyi vizsg\u00e1laton eshet \u00e1t, amelynek t\u0171r\u00e9s\u00e9re k\u00f6teles.\nHa a magyar \u00e1llampolg\u00e1r eset\u00e9ben az eg\u00e9szs\u00e9g\u00fcgyi vizsg\u00e1lat a\u00a0fert\u0151z\u00e9s gyan\u00faj\u00e1t \u00e1llap\u00edtja meg, az illet\u00e9kes j\u00e1rv\u00e1ny\u00fcgyi hat\u00f3s\u00e1g \u00e1ltal meghat\u00e1rozottak szerint\u00a0kijel\u00f6lt karant\u00e9nban\u00a0vagy \u2013 ha az nem jelent j\u00e1rv\u00e1ny\u00fcgyi kock\u00e1zatot \u2013\u00a0hat\u00f3s\u00e1gi h\u00e1zi karant\u00e9nban\u00a0ker\u00fcl elhelyez\u00e9sre.\nHa a magyar \u00e1llampolg\u00e1r eset\u00e9ben az eg\u00e9szs\u00e9g\u00fcgyi vizsg\u00e1lat a\u00a0fert\u0151z\u00e9s gyan\u00faj\u00e1t nem \u00e1llap\u00edtja meg, \u00e9s\n\na magyar \u00e1llampolg\u00e1r magyarorsz\u00e1gi lak\u00f3hellyel vagy tart\u00f3zkod\u00e1si hellyel rendelkezik, 10 napra hat\u00f3s\u00e1gi h\u00e1zi karant\u00e9nban,\na nem k\u00fclf\u00f6ld\u00f6n \u00e9l\u0151 magyar \u00e1llampolg\u00e1r magyarorsz\u00e1gi lak\u00f3hellyel vagy tart\u00f3zkod\u00e1si hellyel nem rendelkezik, 10 napra az illet\u00e9kes j\u00e1rv\u00e1ny\u00fcgyi hat\u00f3s\u00e1g \u00e1ltal kijel\u00f6lt karant\u00e9nban,\na k\u00fclf\u00f6ld\u00f6n \u00e9l\u0151 magyar \u00e1llampolg\u00e1r magyarorsz\u00e1gi lak\u00f3hellyel vagy tart\u00f3zkod\u00e1si hellyel nem rendelkezik, 10 napra az illet\u00e9kes j\u00e1rv\u00e1ny\u00fcgyi hat\u00f3s\u00e1g \u00e1ltal kijel\u00f6lt karant\u00e9nban vagy hat\u00f3s\u00e1gi h\u00e1zi karant\u00e9nban ker\u00fcl elhelyez\u00e9sre.\n\nA karant\u00e9nban elhelyezett szem\u00e9ly k\u00e9relm\u00e9re a karant\u00e9nt elrendel\u0151 hat\u00e1rozat kiad\u00e1s\u00e1ra illet\u00e9kes j\u00e1rv\u00e1ny\u00fcgyi hat\u00f3s\u00e1g enged\u00e9lyezheti a karant\u00e9nban elhelyezett szem\u00e9ly sz\u00e1m\u00e1ra, hogy 5 napon bel\u00fcl, legal\u00e1bb 48 \u00f3ra k\u00fcl\u00f6nbs\u00e9ggel, k\u00e9t alkalommal az eg\u00e9szs\u00e9g\u00fcgyi szakmai szab\u00e1lyoknak megfelel\u0151, molekul\u00e1ris biol\u00f3giai vizsg\u00e1laton \u2013 SARS-CoV-2 PCR teszt \u2013 vegyen r\u00e9szt a felment\u00e9s megad\u00e1sa \u00e9rdek\u00e9ben.\nAz els\u0151 eg\u00e9szs\u00e9g\u00fcgyi szakmai szab\u00e1lyoknak megfelel\u0151, molekul\u00e1ris biol\u00f3giai vizsg\u00e1latk\u00e9nt - SARS-CoV-2 PCR tesztk\u00e9nt - azt a vizsg\u00e1latot is figyelembe kell venni, amelyet valamely schengeni t\u00e9rs\u00e9gbe tartoz\u00f3 orsz\u00e1gban, a Horv\u00e1t K\u00f6zt\u00e1rsas\u00e1gban, az Amerikai Egyes\u00fclt \u00c1llamokban vagy Kanad\u00e1ban v\u00e9geztek el, \u00e9s annak eredm\u00e9ny\u00e9t az \u00e9rintett magyar vagy angol nyelv\u0171 okirattal igazolja.\nHa a k\u00e9t alkalommal elv\u00e9gzett molekul\u00e1ris biol\u00f3giai vizsg\u00e1lat \u2013 SARS-CoV-2 PCR teszt \u2013 igazolja, hogy a karant\u00e9nban elhelyezett szem\u00e9ly szervezet\u00e9ben a SARS-CoV-2 koronav\u00edrus a vizsg\u00e1lat id\u0151pontj\u00e1ban nem volt kimutathat\u00f3, a karant\u00e9nt el\u0151\u00edr\u00f3 rendelkez\u00e9s al\u00f3l a karant\u00e9nt elrendel\u0151 hat\u00e1rozat kiad\u00e1s\u00e1ra illet\u00e9kes j\u00e1rv\u00e1ny\u00fcgyi hat\u00f3s\u00e1g felment\u00e9st ad.\nA magyar \u00e1llampolg\u00e1rral egy tekintet al\u00e1 esik:\n\nmagyar \u00e1llampolg\u00e1r csal\u00e1dtagja;\nMagyarorsz\u00e1gon \u00e1lland\u00f3 tart\u00f3zkod\u00e1sra jogosult szem\u00e9ly \u00e9s csal\u00e1dtagja (ez a jog\u00e1t okm\u00e1nnyal kell igazolni);\naki rendelkezik az idegenrend\u00e9szeti hat\u00f3s\u00e1g valamely jogc\u00edmen 90 napot meghalad\u00f3 idej\u0171 tart\u00f3zkod\u00e1sra kiadott, \u00e9rv\u00e9nyes Magyarorsz\u00e1g ter\u00fclet\u00e9n val\u00f3 tart\u00f3zkod\u00e1sra jogos\u00edt\u00f3 enged\u00e9ly\u00e9vel, \u00e9s az err\u0151l sz\u00f3l\u00f3 okm\u00e1nyt bel\u00e9p\u00e9skor bemutatja. (ezzel egyen\u00e9rt\u00e9k\u0171 a D t\u00edpus\u00fa v\u00edzum);\naki magyarorsz\u00e1gi sportszervezetnek a sportr\u00f3l sz\u00f3l\u00f3 t\u00f6rv\u00e9ny szerinti versenyz\u0151je, illetve sportszakembere, ha k\u00fclf\u00f6ld\u00f6n megrendez\u00e9sre ker\u00fcl\u0151 nemzetk\u00f6zi sportesem\u00e9nyen val\u00f3 r\u00e9szv\u00e9tel\u00e9t k\u00f6vet\u0151en l\u00e9p be Magyarorsz\u00e1g ter\u00fclet\u00e9re,\naki a k\u00fclf\u00f6ld\u00f6n megrendez\u00e9sre ker\u00fcl\u0151 nemzetk\u00f6zi sportesem\u00e9nyen magyarorsz\u00e1gi sportszervezet \u00e1ltali \u2013 n\u00e9vre sz\u00f3l\u00f3an kiadott \u2013 megh\u00edv\u00e1ssal, illetve deleg\u00e1l\u00e1ssal r\u00e9szt vev\u0151 szem\u00e9ly, ha k\u00fclf\u00f6ld\u00f6n megrendez\u00e9sre ker\u00fcl\u0151 nemzetk\u00f6zi sportesem\u00e9nyen val\u00f3 r\u00e9szv\u00e9tel\u00e9t k\u00f6vet\u0151en l\u00e9p be Magyarorsz\u00e1g ter\u00fclet\u00e9re,\na magyarorsz\u00e1gi kultur\u00e1lis int\u00e9zm\u00e9ny foglalkoztatottja, ha k\u00fclf\u00f6ld\u00f6n megrendez\u00e9sre ker\u00fcl\u0151 kultur\u00e1lis rendezv\u00e9nyen fell\u00e9p\u0151k\u00e9nt vagy technikai szem\u00e9lyzetk\u00e9nt val\u00f3 r\u00e9szv\u00e9tel\u00e9t k\u00f6vet\u0151en l\u00e9p be Magyarorsz\u00e1g ter\u00fclet\u00e9re.\n\n\u00a0Magyar \u00e1llampolg\u00e1rs\u00e1ggal nem rendelkez\u0151k hat\u00e1r\u00e1tl\u00e9p\u00e9se\nNem magyar \u00e1llampolg\u00e1r szem\u00e9lyforgalomban Magyarorsz\u00e1g ter\u00fclet\u00e9re \u2013 t\u00f6rv\u00e9nyben vagy korm\u00e1nyrendeletben meghat\u00e1rozott kiv\u00e9tellel \u2013 nem l\u00e9phet be.\nMagyarorsz\u00e1g ter\u00fclet\u00e9re t\u00f6rt\u00e9n\u0151 tervezett bel\u00e9p\u00e9s helye szerint illet\u00e9kes helyi rend\u0151ri szerv, a Budapest Liszt Ferenc nemzetk\u00f6zi rep\u00fcl\u0151t\u00e9ren t\u00f6rt\u00e9n\u0151 hat\u00e1r\u00e1tl\u00e9p\u00e9s eset\u00e9n a BRFK XVIII. ker\u00fcleti Rend\u0151rkapit\u00e1nys\u00e1g (a tov\u00e1bbiakban: rend\u0151ri szerv) k\u00e9relemre felment\u00e9st adhat.\nA rend\u0151ri szerv enged\u00e9lyezheti a beutaz\u00e1st, ha a k\u00e9relmez\u0151 igazolja, hogy a bel\u00e9p\u00e9s c\u00e9lja\na) a magyarorsz\u00e1gi b\u00edr\u00f3s\u00e1gi vagy hat\u00f3s\u00e1gi elj\u00e1r\u00e1shoz kapcsol\u00f3d\u00f3, magyar b\u00edr\u00f3s\u00e1g vagy hat\u00f3s\u00e1g \u00e1ltal ki\u00e1ll\u00edtott okirattal igazolt elj\u00e1r\u00e1si cselekm\u00e9nyen t\u00f6rt\u00e9n\u0151 r\u00e9szv\u00e9tel,\nb) -\nc) az eg\u00e9szs\u00e9g\u00fcgyi int\u00e9zm\u00e9ny beutal\u00f3j\u00e1val vagy m\u00e1s megfelel\u0151 igazol\u00e1ssal eg\u00e9szs\u00e9g\u00fcgyi ell\u00e1t\u00e1s ig\u00e9nybev\u00e9tele,\nd) a hallgat\u00f3i vagy a tanul\u00f3i jogviszony alapj\u00e1n fenn\u00e1ll\u00f3 tanulm\u00e1nyi vagy vizsgak\u00f6telezetts\u00e9g teljes\u00edt\u00e9se, ha ezt az oktat\u00e1si int\u00e9zm\u00e9ny \u00e1ltal ki\u00e1ll\u00edtott igazol\u00e1s tan\u00fas\u00edtja,\ne) a fuvaroz\u00e1si tev\u00e9kenys\u00e9ggel \u00f6sszef\u00fcgg\u0151 munkav\u00e9gz\u00e9shez kapcsol\u00f3d\u00f3 utaz\u00e1s szem\u00e9lyforgalomban, amelynek c\u00e9lja a fuvarfeladat kiindul\u00f3pontj\u00e1ra (munkav\u00e9gz\u00e9s megkezd\u00e9s\u00e9nek helysz\u00edn\u00e9re) t\u00f6rt\u00e9n\u0151 eljut\u00e1s vagy az ilyen munkav\u00e9gz\u00e9st k\u00f6vet\u0151en szem\u00e9lyforgalomban t\u00f6rt\u00e9n\u0151 hazat\u00e9r\u00e9s, ha ezt a munk\u00e1ltat\u00f3 \u00e1ltal ki\u00e1ll\u00edtott igazol\u00e1s tan\u00fas\u00edtja,\nf ) a csal\u00e1di esem\u00e9nyeken (h\u00e1zass\u00e1gk\u00f6t\u00e9s, keresztel\u0151, temet\u00e9s) r\u00e9szv\u00e9tel,\ng) a Polg\u00e1ri T\u00f6rv\u00e9nyk\u00f6nyvr\u0151l sz\u00f3l\u00f3 2013. \u00e9vi V. t\u00f6rv\u00e9ny szerinti hozz\u00e1tartoz\u00f3 gondoz\u00e1sa, \u00e1pol\u00e1sa,\nh) a kiemelt jelent\u0151s\u00e9g\u0171, nemzetk\u00f6zi vonatkoz\u00e1s\u00fa egyh\u00e1zi rendezv\u00e9nyen t\u00f6rt\u00e9n\u0151 r\u00e9szv\u00e9tel vagy\ni) az a)\u2013h) ponton k\u00edv\u00fcli m\u00e9lt\u00e1nyolhat\u00f3 ok.\nA k\u00e9relem\na) kiz\u00e1r\u00f3lag elektronikus \u00faton terjeszthet\u0151 el\u0151, magyar, illetve angol nyelven ny\u00fajthat\u00f3 be,\nb) beny\u00fajthat\u00f3 t\u00f6rv\u00e9nyes k\u00e9pvisel\u0151 vagy teljes bizony\u00edt\u00f3 erej\u0171 mag\u00e1nokiratba foglalt meghatalmaz\u00e1sban megjel\u00f6lt meghatalmazott \u00fatj\u00e1n is.\nHa a beutaz\u00e1sra ugyanabban az id\u0151pontban ker\u00fcl sor, \u00e9s a beutaz\u00e1s indoka azonos, \u00fagy az \u00e9rintett szem\u00e9lyek meghatalmaz\u00e1s\u00e1nak csatol\u00e1sa eset\u00e9n egy meghatalmazott t\u00f6bb szem\u00e9ly nev\u00e9ben egy k\u00e9relmet terjeszthet el\u0151.\nAzonos okb\u00f3l \u00e9s id\u0151pontban t\u00f6rt\u00e9n\u0151 hat\u00e1r\u00e1tl\u00e9p\u00e9s eset\u00e9ben a k\u00e9relmez\u0151vel egy h\u00e1ztart\u00e1sban \u00e9l\u0151 k\u00f6zeli hozz\u00e1tartoz\u00f3k tekintet\u00e9ben elegend\u0151 egy k\u00e9relmet beny\u00fajtani.\nA k\u00e9relemben fel kell t\u00fcntetni a beutaz\u00e1s c\u00e9lj\u00e1t, meg kell nevezni az \u00e9rintett szem\u00e9lyazonos\u00edt\u00e1sra alkalmas, az \u00e1llamhat\u00e1r \u00e1tl\u00e9p\u00e9s\u00e9hez felhaszn\u00e1lni k\u00edv\u00e1nt okm\u00e1nyt, meg kell adni az okm\u00e1ny azonos\u00edt\u00f3 sz\u00e1m\u00e1t, valamint a k\u00e9relemhez csatolni kell\na) \u2013 ha az a k\u00e9relem indok\u00e1ra figyelemmel lehets\u00e9ges \u2013 a beutaz\u00e1s c\u00e9lj\u00e1t igazol\u00f3 irat m\u00e1solat\u00e1t,\nb) meghatalmazott \u00fatj\u00e1n t\u00f6rt\u00e9n\u0151 elj\u00e1r\u00e1s eset\u00e9n a meghatalmaz\u00e1st.\nA k\u00e9relem kiz\u00e1r\u00f3lag\na) elektronikus \u00fcgyint\u00e9z\u00e9s keret\u00e9ben c\u00e9gkapur\u00f3l vagy \u00fcgyf\u00e9lkapur\u00f3l megk\u00fcld\u00f6tt elektronikus \u0171rlap,\nb) c\u00e9gkapu vagy \u00fcgyf\u00e9lkapu ig\u00e9nybev\u00e9teli lehet\u0151s\u00e9g\u00e9nek hi\u00e1ny\u00e1ban a rend\u0151rs\u00e9g internetes honlapj\u00e1n el\u00e9rhet\u0151 intelligens \u0171rlap kit\u00f6lt\u00e9s\u00e9vel \u00e9s bek\u00fcld\u00e9s\u00e9vel ny\u00fajthat\u00f3 be.\nA k\u00e9relmet a rend\u0151ri szerv elutas\u00edtja, ha\na) a beutaz\u00e1s c\u00e9lj\u00e1val kapcsolatban k\u00e9ts\u00e9g mer\u00fcl fel,\nb) a beutaz\u00e1s\nba) j\u00e1rv\u00e1ny\u00fcgyi,\nbb) k\u00f6zbiztons\u00e1gi vagy\nbc) nemzetbiztons\u00e1gi okb\u00f3l kock\u00e1zatos.\nA rend\u0151ri szerv hat\u00e1rozat\u00e1val szemben beny\u00fajtott fellebbez\u00e9st a rend\u0151ri szerv ir\u00e1ny\u00edt\u00e1s\u00e1t ell\u00e1t\u00f3 megyei (f\u0151v\u00e1rosi) rend\u0151r-f\u0151kapit\u00e1nys\u00e1g b\u00edr\u00e1lja el.\nA k\u00e9relem megalapozotts\u00e1g\u00e1nak igazol\u00e1sa \u00e9rdek\u00e9ben beny\u00fajtott irat (a tov\u00e1bbiakban: megalapozotts\u00e1got igazol\u00f3 irat) eredeti p\u00e9ld\u00e1ny\u00e1t a Magyarorsz\u00e1g ter\u00fclet\u00e9re t\u00f6rt\u00e9n\u0151 bel\u00e9p\u00e9skor a beutaz\u00e1si tilalom al\u00f3l felmentett szem\u00e9ly (a tov\u00e1bbiakban: enged\u00e9lyes) k\u00f6teles a rend\u0151r felh\u00edv\u00e1s\u00e1ra bemutatni. Ha az enged\u00e9lyes a megalapozotts\u00e1got igazol\u00f3 irat eredeti p\u00e9ld\u00e1ny\u00e1t nem mutatja be, vagy annak hiteless\u00e9g\u00e9vel kapcsolatban a bel\u00e9p\u00e9skor k\u00e9ts\u00e9g mer\u00fcl fel, a bel\u00e9p\u00e9st meg kell tagadni.\nAz enged\u00e9lyes a Magyarorsz\u00e1gra val\u00f3 bel\u00e9p\u00e9s sor\u00e1n eg\u00e9szs\u00e9g\u00fcgyi vizsg\u00e1laton eshet \u00e1t, amelynek t\u0171r\u00e9s\u00e9re k\u00f6teles,\na) akin\u00e9l az eg\u00e9szs\u00e9g\u00fcgyi vizsg\u00e1lat a fert\u0151z\u00e9s gyan\u00faj\u00e1t \u00e1llap\u00edtja meg, Magyarorsz\u00e1g ter\u00fclet\u00e9re nem l\u00e9ptethet\u0151 be,\nb) akin\u00e9l az eg\u00e9szs\u00e9g\u00fcgyi vizsg\u00e1lat sor\u00e1n a fert\u0151z\u00e9s gyan\u00faja nem mer\u00fcl fel, 10 napra az illet\u00e9kes j\u00e1rv\u00e1ny\u00fcgyi hat\u00f3s\u00e1g \u00e1ltal kijel\u00f6lt karant\u00e9nban vagy hat\u00f3s\u00e1gi h\u00e1zi karant\u00e9nban ker\u00fcl elhelyez\u00e9sre.\nA karant\u00e9nban elhelyezett szem\u00e9ly k\u00e9relm\u00e9re a karant\u00e9nt elrendel\u0151 hat\u00e1rozat kiad\u00e1s\u00e1ra illet\u00e9kes j\u00e1rv\u00e1ny\u00fcgyi hat\u00f3s\u00e1g enged\u00e9lyezheti a karant\u00e9nban elhelyezett szem\u00e9ly sz\u00e1m\u00e1ra, hogy 5 napon bel\u00fcl, legal\u00e1bb 48 \u00f3ra k\u00fcl\u00f6nbs\u00e9ggel, k\u00e9t alkalommal az eg\u00e9szs\u00e9g\u00fcgyi szakmai szab\u00e1lyoknak megfelel\u0151, molekul\u00e1ris biol\u00f3giai vizsg\u00e1laton \u2013 SARS-CoV-2 PCR teszt \u2013 vegyen r\u00e9szt a felment\u00e9s megad\u00e1sa \u00e9rdek\u00e9ben.\nAz els\u0151 eg\u00e9szs\u00e9g\u00fcgyi szakmai szab\u00e1lyoknak megfelel\u0151, molekul\u00e1ris biol\u00f3giai vizsg\u00e1latk\u00e9nt - SARS-CoV-2 PCR tesztk\u00e9nt - azt a vizsg\u00e1latot is figyelembe kell venni, amelyet valamely schengeni t\u00e9rs\u00e9gbe tartoz\u00f3 orsz\u00e1gban, a Horv\u00e1t K\u00f6zt\u00e1rsas\u00e1gban, az Amerikai Egyes\u00fclt \u00c1llamokban vagy Kanad\u00e1ban v\u00e9geztek el, \u00e9s annak eredm\u00e9ny\u00e9t az \u00e9rintett magyar vagy angol nyelv\u0171 okirattal igazolja.\nHa a k\u00e9t alkalommal elv\u00e9gzett molekul\u00e1ris biol\u00f3giai vizsg\u00e1lat \u2013 SARS-CoV-2 PCR teszt \u2013 igazolja, hogy a karant\u00e9nban elhelyezett szem\u00e9ly szervezet\u00e9ben a SARS-CoV-2 koronav\u00edrus a vizsg\u00e1lat id\u0151pontj\u00e1ban nem volt kimutathat\u00f3, a karant\u00e9nt el\u0151\u00edr\u00f3 rendelkez\u00e9s al\u00f3l a karant\u00e9nt elrendel\u0151 hat\u00e1rozat kiad\u00e1s\u00e1ra illet\u00e9kes j\u00e1rv\u00e1ny\u00fcgyi hat\u00f3s\u00e1g felment\u00e9st ad.\nKorl\u00e1tozott s\u00e1vban t\u00f6rt\u00e9n\u0151 hat\u00e1r\u00e1tl\u00e9p\u00e9s (ing\u00e1z\u00f3k)\nA k\u00fclgazdas\u00e1gi \u00e9s k\u00fcl\u00fcgyminiszter a korl\u00e1tozott s\u00e1vban t\u00f6rt\u00e9n\u0151 hat\u00e1r\u00e1tl\u00e9p\u00e9sre az al\u00e1bbi szomsz\u00e9dos \u00e1llamokat jel\u00f6lte ki:\n\nHorv\u00e1t K\u00f6zt\u00e1rsas\u00e1g\nSzlov\u00e9n K\u00f6zt\u00e1rsas\u00e1g\nOsztr\u00e1k K\u00f6zt\u00e1rsas\u00e1g\nSzlov\u00e1k K\u00f6zt\u00e1rsas\u00e1g\nUkrajna\nRom\u00e1nia, valamint\nSzerb K\u00f6zt\u00e1rsas\u00e1g.\n\nA k\u00fclpolitik\u00e1\u00e9rt felel\u0151s miniszter \u00e1ltal meghat\u00e1rozott szomsz\u00e9dos \u00e1llam polg\u00e1rai \u00e9s az ott \u00e9l\u0151 magyar \u00e1llampolg\u00e1rok Magyarorsz\u00e1g ter\u00fclet\u00e9re legfeljebb 24 \u00f3ra id\u0151tartamra az \u00e1llamhat\u00e1rt\u00f3l sz\u00e1m\u00edtott 30 kilom\u00e9teres t\u00e1vols\u00e1gon bel\u00fclre bel\u00e9phetnek.\nA Magyarorsz\u00e1g ter\u00fclet\u00e9n tart\u00f3zkod\u00f3 szem\u00e9ly Magyarorsz\u00e1g ter\u00fclet\u00e9nek az \u00e1llamhat\u00e1rvonalt\u00f3l sz\u00e1m\u00edtott 30 kilom\u00e9teres s\u00e1vj\u00e1n bel\u00fcl k\u00f6teles tart\u00f3zkodni, \u00e9s k\u00f6teles Magyarorsz\u00e1g ter\u00fclet\u00e9t a bel\u00e9p\u00e9st k\u00f6vet\u0151 24 \u00f3r\u00e1n bel\u00fcl elhagyni.\nA k\u00fclpolitik\u00e1\u00e9rt felel\u0151s miniszter \u00e1ltal meghat\u00e1rozott orsz\u00e1ggal szomsz\u00e9dos, Magyarorsz\u00e1g ter\u00fclet\u00e9nek az \u00e1llamhat\u00e1rvonalt\u00f3l sz\u00e1m\u00edtott 30 kilom\u00e9teres s\u00e1vj\u00e1n bel\u00fcl \u00e9l\u0151 magyar \u00e1llampolg\u00e1rok a szomsz\u00e9dos orsz\u00e1g ter\u00fclet\u00e9r\u0151l visszat\u00e9rve korl\u00e1toz\u00e1s n\u00e9lk\u00fcl bel\u00e9phetnek, ha k\u00fclf\u00f6ldi tart\u00f3zkod\u00e1suk id\u0151tartama nem haladta meg a 24 \u00f3r\u00e1t, \u00e9s a szomsz\u00e9dos orsz\u00e1gban az \u00e1llamhat\u00e1rt\u00f3l sz\u00e1m\u00edtott legfeljebb 30 kilom\u00e9teres s\u00e1vot nem hagyt\u00e1k el.\nA\u00a0gazdas\u00e1gi, illetve \u00fczleti c\u00e9l\u00fa, valamint a\u00a0k\u00fclf\u00f6ld\u00f6n felvett koronav\u00edrus elleni olt\u00e1s elismertet\u00e9se c\u00e9lj\u00e1b\u00f3l t\u00f6rt\u00e9n\u0151 utaz\u00e1sra vonatkoz\u00f3 rendelkez\u00e9sek\nA j\u00e1rv\u00e1ny\u00fcgyi k\u00e9sz\u00fclts\u00e9gi id\u0151szak utaz\u00e1si korl\u00e1toz\u00e1sair\u00f3l sz\u00f3l\u00f3 408/2020. (VIII. 30.) Korm. rendelet (a tov\u00e1bbiakban: Korm. rendelet) 2021. m\u00e1rcius 01-t\u0151l hat\u00e1lyos 9/A. \u00a7 \u00e9rtelm\u00e9ben, ha a magyar \u00e1llampolg\u00e1r Magyarorsz\u00e1gr\u00f3l\na) az Eur\u00f3pai Uni\u00f3 tag\u00e1llam\u00e1ba,\nb) az a) ponton k\u00edv\u00fcl, az Eur\u00f3pai Gazdas\u00e1gi T\u00e9rs\u00e9gr\u0151l sz\u00f3l\u00f3 meg\u00e1llapod\u00e1sban r\u00e9szes m\u00e1s \u00e1llamba,\nc) az Eur\u00f3pai K\u00f6z\u00f6ss\u00e9g \u00e9s tag\u00e1llamai, valamint az Eur\u00f3pai Gazdas\u00e1gi T\u00e9rs\u00e9gr\u0151l sz\u00f3l\u00f3 meg\u00e1llapod\u00e1sban nem r\u00e9szes \u00e1llam k\u00f6z\u00f6tt l\u00e9trej\u00f6tt nemzetk\u00f6zi szerz\u0151d\u00e9s alapj\u00e1n a szabad mozg\u00e1s \u00e9s tart\u00f3zkod\u00e1s joga tekintet\u00e9ben az Eur\u00f3pai Gazdas\u00e1gi T\u00e9rs\u00e9gr\u0151l sz\u00f3l\u00f3 meg\u00e1llapod\u00e1sban r\u00e9szes \u00e1llammal azonos jog\u00e1ll\u00e1s\u00fa \u00e1llamba,\nd) eur\u00f3pai uni\u00f3s tagjel\u00f6lt \u00e1llamba,\ne) Nagy-Britannia \u00e9s \u00c9szak-\u00cdrorsz\u00e1g Egyes\u00fclt Kir\u00e1lys\u00e1g\u00e1ba vagy\nf) az a)-e) ponton k\u00edv\u00fcl a k\u00fclpolitik\u00e1\u00e9rt felel\u0151s miniszter \u00e1ltal - a hat\u00e1rrend\u00e9szet\u00e9rt felel\u0151s miniszterrel egyet\u00e9rt\u00e9sben - rendeletben meghat\u00e1rozott \u00e1llamba\nt\u00f6rt\u00e9n\u0151 kiutaz\u00e1s\u00e1nak c\u00e9lja olyan gazdas\u00e1gi vagy \u00fczleti c\u00e9l\u00fa tev\u00e9kenys\u00e9g, amelynek t\u00e9ny\u00e9t a magyar \u00e1llampolg\u00e1r Magyarorsz\u00e1gra t\u00f6rt\u00e9n\u0151 visszautaz\u00e1sakor igazolja, a magyar \u00e1llampolg\u00e1r a kiutaz\u00e1st k\u00f6vet\u0151en Magyarorsz\u00e1g ter\u00fclet\u00e9re korl\u00e1toz\u00e1s n\u00e9lk\u00fcl bel\u00e9phet.\n\u00dczleti vagy gazdas\u00e1gi c\u00e9l\u00fanak min\u0151s\u00fclhet minden olyan utaz\u00e1s, amely valamely gazdas\u00e1gi v\u00e1llalkoz\u00e1s vagy egy\u00e9b jogalany v\u00e1llalkoz\u00e1si tev\u00e9kenys\u00e9ge, haszon- vagy j\u00f6vedelemszerz\u00e9se \u00e9rdek\u00e9ben t\u00f6rt\u00e9nik, illetve azzal \u00f6sszef\u00fcgg\u00e9sben \u00e1ll.\nA bel\u00e9p\u0151 szem\u00e9lynek hitelt \u00e9rdeml\u0151en igazolnia kell utaz\u00e1s\u00e1nak c\u00e9lj\u00e1t. Az \u00fczleti, illetve gazdas\u00e1gi c\u00e9l\u00fa utaz\u00e1s sz\u00e1mtalan form\u00e1ban megnyilv\u00e1nulhat (\u00fczleti t\u00e1rgyal\u00e1s, ki\u00e1ll\u00edt\u00e1son val\u00f3 r\u00e9szv\u00e9tel, nyersanyag-beszerz\u00e9s, stb.), ez\u00e9rt azon gazdas\u00e1gi t\u00e1rsas\u00e1g, illetve m\u00e1s jogalany, amelynek \u00e9rdek\u00e9ben a beutaz\u00e1s vagy a visszautaz\u00e1s t\u00f6rt\u00e9nik, teljes bizony\u00edt\u00f3 erej\u0171 (c\u00e9gszer\u0171en al\u00e1\u00edrt) mag\u00e1nokiratban igazolja azt, hogy az utaz\u00e1s \u00fczleti, illetve gazdas\u00e1gi c\u00e9llal t\u00f6rt\u00e9nik, megjel\u00f6lve a beutaz\u00e1s konkr\u00e9t indok\u00e1t (c\u00e9lj\u00e1t) is.\nA fenti okirat ki\u00e1ll\u00edt\u00e1s\u00e1nak \u00e9rdek\u00e9ben az\u00a0al\u00e1bbi igazol\u00e1s-minta alkalmazand\u00f3, amely hi\u00e1nytalan kit\u00f6lt\u00e9se \u00e9s bel\u00e9p\u00e9skor eredetben t\u00f6rt\u00e9n\u0151 bemutat\u00e1sa eset\u00e9n az \u00fczleti \u00e9s gazdas\u00e1gi c\u00e9l ellen\u0151rz\u00e9se g\u00f6rd\u00fcl\u00e9kenyebb\u00e9 v\u00e1lik.\nHangs\u00falyozand\u00f3 azonban, hogy a Korm. rendelet megszor\u00edt\u00f3 rendelkez\u00e9sei hi\u00e1ny\u00e1ban az \u00fczleti, illetve gazdas\u00e1gi c\u00e9l m\u00e1s megfelel\u0151 dokumentumokkal t\u00f6rt\u00e9n\u0151 igazol\u00e1s\u00e1t sem lehet \u00e1ltal\u00e1noss\u00e1gban kiz\u00e1rni.\nA 9/B. \u00a7 \u00e9rtelm\u00e9ben Magyarorsz\u00e1g ter\u00fclet\u00e9re korl\u00e1toz\u00e1s n\u00e9lk\u00fcl bel\u00e9phet a nem magyar \u00e1llampolg\u00e1r is, amennyiben a Magyarorsz\u00e1gra t\u00f6rt\u00e9n\u0151 beutaz\u00e1sa gazdas\u00e1gi vagy \u00fczleti c\u00e9l\u00fa tev\u00e9kenys\u00e9g \u00e9s ezt a t\u00e9nyt a bel\u00e9p\u00e9skor igazolja, ha a 9/A \u00a7-ban felsorolt \u00e1llam \u00e1llampolg\u00e1ra vagy abban 90 napot meghalad\u00f3 tart\u00f3zkod\u00e1sra jogosult szem\u00e9ly.\nA 9/D. \u00a7 alapj\u00e1n a 9/A. \u00e9s 9/B. \u00a7-ban foglaltakt\u00f3l elt\u00e9r\u0151en b\u00e1rmely k\u00fclf\u00f6ldi \u00e1llamb\u00f3l Magyarorsz\u00e1gra \u00e9rkez\u0151 l\u00e9gij\u00e1rat \u2013 magyar vagy nem magyar \u00e1llampolg\u00e1r \u2013 szem\u00e9lyzet\u00e9nek (haj\u00f3z\u00f3 szem\u00e9lyzet \u00e9s l\u00e9giutas-k\u00eds\u00e9r\u0151) Magyarorsz\u00e1gra t\u00f6rt\u00e9n\u0151 bel\u00e9p\u00e9se minden esetben \u00fczleti c\u00e9l\u00fanak min\u0151s\u00fcl, \u00e9s a szem\u00e9lyzet tagja Magyarorsz\u00e1g ter\u00fclet\u00e9re korl\u00e1toz\u00e1s n\u00e9lk\u00fcl bel\u00e9phet.\nA 9/C. \u00a7 \u00e9rtelm\u00e9ben a magyar \u00e1llampolg\u00e1r Magyarorsz\u00e1g ter\u00fclet\u00e9re korl\u00e1toz\u00e1s n\u00e9lk\u00fcl bel\u00e9phet, ha\na) az\u00a0 Eur\u00f3pai Uni\u00f3ban, illetve a\u00a0 Magyarorsz\u00e1gon enged\u00e9lyezett \u00e9s a\u00a0lakoss\u00e1g olt\u00e1s\u00e1ra felhaszn\u00e1lt COVID-19 olt\u00f3anyag a\u00a0 koronav\u00edrus elleni v\u00e9detts\u00e9g igazol\u00e1s\u00e1r\u00f3l sz\u00f3l\u00f3 60/2021. (II. 12.) Korm. rendelet 3.\u00a0\u00a7 (2a)\u00a0bekezd\u00e9se szerinti orsz\u00e1gban t\u00f6rt\u00e9n\u0151 bead\u00e1s\u00e1nak t\u00e9ny\u00e9t Magyarorsz\u00e1gra t\u00f6rt\u00e9n\u0151 bel\u00e9p\u00e9sekor igazolja,\nb) a\u00a0Magyarorsz\u00e1gra t\u00f6rt\u00e9n\u0151 bel\u00e9p\u00e9s\u00e9nek a\u00a0c\u00e9lja, hogy a\u00a060/2021. (II. 12.) Korm. rendelet 3.\u00a0\u00a7 (2a)\u00a0bekezd\u00e9se szerint a\u00a0v\u00e9detts\u00e9gi igazolv\u00e1ny ki\u00e1ll\u00edt\u00e1s\u00e1val kapcsolatos k\u00e9relmet a\u00a0korm\u00e1nyablakban szem\u00e9lyesen beny\u00fajtja, \u00e9s\nc) a\u00a0b)\u00a0pont szerinti k\u00e9relmet legk\u00e9s\u0151bb a\u00a0bel\u00e9p\u00e9s\u00e9t k\u00f6vet\u0151 m\u00e1sodik munkanapon a\u00a0korm\u00e1nyablakban beny\u00fajtja.\nA beutaz\u00e1s sor\u00e1n a magyar \u00e1llampolg\u00e1rnak a v\u00e9detts\u00e9gi igazolv\u00e1ny \u00e1tv\u00e9tele c\u00e9lj\u00e1b\u00f3l t\u00f6rt\u00e9n\u0151 beutaz\u00e1s \u00e9rdek\u00e9ben\u00a0nyilatkozatot\u00a0kell kit\u00f6lteni, amely a hat\u00f3s\u00e1gn\u00e1l marad.\nA magyar \u00e1llampolg\u00e1r Magyarorsz\u00e1g ter\u00fclet\u00e9re \u2013 a fenti szab\u00e1lyok \u00e9s elj\u00e1r\u00e1srend szerint \u2013 korl\u00e1toz\u00e1s n\u00e9lk\u00fcl bel\u00e9phet abban az esetben is, ha a v\u00e9detts\u00e9gi igazolv\u00e1ny ki\u00e1ll\u00edt\u00e1s\u00e1val kapcsolatos k\u00e9relmet az elektronikus \u00fcgyint\u00e9z\u00e9s \u00e9s a bizalmi szolg\u00e1ltat\u00e1sok \u00e1ltal\u00e1nos szab\u00e1lyair\u00f3l sz\u00f3l\u00f3 t\u00f6rv\u00e9ny szerinti elektronikus \u00faton beny\u00fajtotta, \u00e9s azt igazolja.\nA sportesem\u00e9nyekre \u00e9s a kultur\u00e1lis rendezv\u00e9nyekre t\u00f6rt\u00e9n\u0151 bel\u00e9p\u00e9s szab\u00e1lyai\nHa k\u00fclf\u00f6ld\u00f6n megrendez\u00e9sre ker\u00fcl\u0151 nemzetk\u00f6zi sportesem\u00e9nyen val\u00f3 r\u00e9szv\u00e9tel\u00e9t k\u00f6vet\u0151en\na) magyarorsz\u00e1gi sportszervezetnek a sportr\u00f3l sz\u00f3l\u00f3 t\u00f6rv\u00e9ny szerinti versenyz\u0151je, illetve sportszakembere vagy\nb) a k\u00fclf\u00f6ld\u00f6n megrendez\u00e9sre ker\u00fcl\u0151 nemzetk\u00f6zi sportesem\u00e9nyen magyarorsz\u00e1gi sportszervezet \u00e1ltali \u2013 n\u00e9vre sz\u00f3l\u00f3an kiadott \u2013 megh\u00edv\u00e1ssal, illetve deleg\u00e1l\u00e1ssal r\u00e9szt vev\u0151 szem\u00e9ly l\u00e9p be Magyarorsz\u00e1g ter\u00fclet\u00e9re, a \u201eMagyar \u00e1llampolg\u00e1r hat\u00e1r\u00e1tl\u00e9p\u00e9se\u201d c\u00edm rendelkez\u00e9seit az al\u00e1bbi elt\u00e9r\u00e9sekkel kell alkalmazni:\n\u2013 A magyarorsz\u00e1gi lak\u00f3hellyel vagy tart\u00f3zkod\u00e1si hellyel rendelkez\u0151 szem\u00e9ly eset\u00e9ben a hat\u00f3s\u00e1gi h\u00e1zi karant\u00e9n helyek\u00e9nt a sportszervezet \u00e1ltal sporttev\u00e9kenys\u00e9g v\u00e9gz\u00e9s\u00e9re haszn\u00e1lt ingatlan ter\u00fclet\u00e9t is ki kell jel\u00f6lni.\n\u2013 A magyarorsz\u00e1gi lak\u00f3hellyel vagy tart\u00f3zkod\u00e1si hellyel nem rendelkez\u0151 szem\u00e9ly eset\u00e9ben \u2013 kijel\u00f6lt karant\u00e9n helyett \u2013 a sportszervezet \u00e1ltal sporttev\u00e9kenys\u00e9g v\u00e9gz\u00e9s\u00e9re haszn\u00e1lt ingatlan ter\u00fclet\u00e9t kell hat\u00f3s\u00e1gi h\u00e1zi karant\u00e9nk\u00e9nt kijel\u00f6lni.\n\u2013 A szem\u00e9ly a hat\u00f3s\u00e1gi h\u00e1zi karant\u00e9n ideje alatt a lak\u00f3helye vagy tart\u00f3zkod\u00e1si helye \u00e9s a sportszervezet \u00e1ltal sporttev\u00e9kenys\u00e9g v\u00e9gz\u00e9s\u00e9re haszn\u00e1lt ingatlan k\u00f6z\u00f6tt a sportszervezet \u00e1ltal biztos\u00edtott form\u00e1ban k\u00f6zlekedhet.\n\u2013 A szem\u00e9ly a sportszervezet \u00e1ltal szervezett edz\u00e9sen r\u00e9szt vehet.\n\u2013 A k\u00e9t alkalommal elv\u00e9gzett, az eg\u00e9szs\u00e9g\u00fcgyi szakmai szab\u00e1lyoknak megfelel\u0151, molekul\u00e1ris biol\u00f3giai vizsg\u00e1lat \u2013 SARS-CoV-2 PCR teszt \u2013 k\u00f6z\u00f6tt 24 \u00f3r\u00e1nak kell eltelnie.\nA nem magyar \u00e1llampolg\u00e1r\na) a Magyarorsz\u00e1g ter\u00fclet\u00e9n megrendez\u00e9sre ker\u00fcl\u0151 nemzetk\u00f6zi sportesem\u00e9ny r\u00e9sztvev\u0151je \u2013 ide nem \u00e9rtve a n\u00e9z\u0151t \u2013,\nb) a Magyarorsz\u00e1gon megrendez\u00e9sre ker\u00fcl\u0151 sportrendezv\u00e9ny hivatalos szervez\u0151je \u00e1ltal, n\u00e9vre sz\u00f3l\u00f3an kiadott megh\u00edv\u00f3lev\u00e9llel rendelkez\u0151 szem\u00e9ly,\nc) a magyarorsz\u00e1gi sportszervezet vagy orsz\u00e1gos sport\u00e1gi szaksz\u00f6vets\u00e9g megh\u00edv\u00e1s\u00e1ra \u00e9rkez\u0151\nca) versenyenged\u00e9llyel rendelkez\u0151 versenyz\u0151,\ncb) sportszakember, valamint\ncc) a sportrendezv\u00e9ny lebonyol\u00edt\u00e1s\u00e1ban k\u00f6zrem\u0171k\u00f6d\u0151 szem\u00e9ly\nd) a Magyarorsz\u00e1g ter\u00fclet\u00e9n megrendez\u00e9sre ker\u00fcl\u0151 kultur\u00e1lis rendezv\u00e9ny\n\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0 da) fell\u00e9p\u0151je,\n\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0 db) technikai szem\u00e9lyzet\u00e9nek a tagja.\nMagyarorsz\u00e1g ter\u00fclet\u00e9re bel\u00e9phet, ha a Magyarorsz\u00e1gra t\u00f6rt\u00e9n\u0151 bel\u00e9p\u00e9st megel\u0151z\u0151 5 napon bel\u00fcl, legal\u00e1bb 48 \u00f3r\u00e1s k\u00fcl\u00f6nbs\u00e9ggel, k\u00e9t alkalommal elv\u00e9gzett, az eg\u00e9szs\u00e9g\u00fcgyi szakmai szab\u00e1lyoknak megfelel\u0151, molekul\u00e1ris biol\u00f3giai vizsg\u00e1lat \u2013 SARS-CoV-2 PCR teszt \u2013 eredm\u00e9ny\u00e9t tartalmaz\u00f3, magyar vagy angol nyelv\u0171 okirattal igazolja, hogy SARS-CoV-2 koronav\u00edrus a szervezet\u00e9ben a vizsg\u00e1lat id\u0151pontj\u00e1ban nem volt kimutathat\u00f3.\nFentiekt\u0151l elt\u00e9r\u0151en a szem\u00e9ly akkor is bel\u00e9phet Magyarorsz\u00e1g ter\u00fclet\u00e9re, ha a sportesem\u00e9nyt, a sportrendezv\u00e9nyt, illetve a kultur\u00e1lis rendezv\u00e9nyt megel\u0151z\u0151 3 napon bel\u00fcl, egy alkalommal elv\u00e9gzett, az eg\u00e9szs\u00e9g\u00fcgyi szakmai szab\u00e1lyoknak megfelel\u0151, molekul\u00e1ris biol\u00f3giai vizsg\u00e1lat - SARS-CoV-2 PCR teszt - eredm\u00e9ny\u00e9t tartalmaz\u00f3, magyar vagy angol nyelv\u0171 okirattal igazolja, hogy SARS-CoV-2 koronav\u00edrus a szervezet\u00e9ben a vizsg\u00e1lat id\u0151pontj\u00e1ban nem volt kimutathat\u00f3.\nA Magyarorsz\u00e1gon megrendez\u00e9sre ker\u00fcl\u0151 nemzetk\u00f6zi sportesem\u00e9ny, valamint kultur\u00e1lis rendezv\u00e9ny n\u00e9z\u0151je Magyarorsz\u00e1g ter\u00fclet\u00e9re bel\u00e9phet, ha a Magyarorsz\u00e1gra t\u00f6rt\u00e9n\u0151 bel\u00e9p\u00e9se sor\u00e1n\na)\u00a0eg\u00e9szs\u00e9g\u00fcgyi vizsg\u00e1laton eshet \u00e1t, amelynek a t\u0171r\u00e9s\u00e9re k\u00f6teles,\nb)\u00a0k\u00f6teles bemutatni a nemzetk\u00f6zi sportesem\u00e9ny vagy a kultur\u00e1lis rendezv\u00e9ny megtekint\u00e9s\u00e9re feljogos\u00edt\u00f3 r\u00e9szv\u00e9teli jegyet, \u00e9s\nc)\u00a0a bel\u00e9p\u00e9st megel\u0151z\u0151 3 napon bel\u00fcl, egy alkalommal elv\u00e9gzett, az eg\u00e9szs\u00e9g\u00fcgyi szakmai szab\u00e1lyoknak megfelel\u0151, molekul\u00e1ris biol\u00f3giai vizsg\u00e1lat - SARS-CoV-2 PCR teszt - eredm\u00e9ny\u00e9t tartalmaz\u00f3, magyar vagy angol nyelv\u0171 okirattal igazolja, hogy SARS-CoV-2 koronav\u00edrus a szervezet\u00e9ben a vizsg\u00e1lat id\u0151pontj\u00e1ban nem volt kimutathat\u00f3.\nA Magyarorsz\u00e1g ter\u00fclet\u00e9n tart\u00f3zkod\u00f3 szem\u00e9ly\u00a0\u2013 az UEFA EURO 2020 labdar\u00fag\u00f3 Eur\u00f3pa-bajnoks\u00e1gra, az U21-es UEFA Eur\u00f3pa-bajnoks\u00e1gra, valamint a magyar feln\u0151tt labdar\u00fag\u00f3 v\u00e1logatott m\u00e9rk\u0151z\u00e9seire \u00e9rkez\u0151 n\u00e9z\u0151 kiv\u00e9tel\u00e9vel \u2013\u00a0k\u00f6teles Magyarorsz\u00e1g ter\u00fclet\u00e9t\u00a0a bel\u00e9p\u00e9st k\u00f6vet\u0151 72 \u00f3r\u00e1n bel\u00fcl elhagyni.\nNem l\u00e9ptethet\u0151 be Magyarorsz\u00e1g ter\u00fclet\u00e9re a n\u00e9z\u0151, ha\na)\u00a0az eg\u00e9szs\u00e9g\u00fcgyi vizsg\u00e1lat a fert\u0151z\u00e9s gyan\u00faj\u00e1t \u00e1llap\u00edtja meg,\nb)\u00a0a r\u00e9szv\u00e9teli jegyet nem mutatja be, vagy\nc)\u00a0a r\u00e9szv\u00e9teli jegy hiteless\u00e9g\u00e9vel kapcsolatban k\u00e9ts\u00e9g mer\u00fcl fel.\nA Magyarorsz\u00e1gon \u00e1tutaz\u00f3 szem\u00e9lyekre vonatkoz\u00f3 szab\u00e1lyok\nK\u00fclf\u00f6ldr\u0151l \u00e9rkez\u0151 nem magyar \u00e1llampolg\u00e1r szem\u00e9lyforgalomban, tranzit\u00e1thalad\u00e1s \u00e9rdek\u00e9ben Magyarorsz\u00e1g ter\u00fclet\u00e9re bel\u00e9phet, ha a bel\u00e9p\u00e9skor al\u00e1veti mag\u00e1t eg\u00e9szs\u00e9g\u00fcgyi vizsg\u00e1latnak, \u00e9s az eg\u00e9szs\u00e9g\u00fcgyi vizsg\u00e1lat a fert\u0151z\u00e9s gyan\u00faj\u00e1t nem \u00e1llap\u00edtja meg.\nA bel\u00e9p\u00e9s tov\u00e1bbi felt\u00e9tele, hogy a k\u00fclf\u00f6ldr\u0151l \u00e9rkez\u0151 nem magyar \u00e1llampolg\u00e1r\na) rendelkezzen a schengeni hat\u00e1rellen\u0151rz\u00e9si k\u00f3dexben el\u0151\u00edrt beutaz\u00e1si felt\u00e9telekkel,\nb) hitelt \u00e9rdeml\u0151en igazolja az utaz\u00e1s\u00e1nak c\u00e9lj\u00e1t \u00e9s utaz\u00e1sa c\u00e9lorsz\u00e1g\u00e1t, valamint\nc) c\u00e9lorsz\u00e1gba t\u00f6rt\u00e9n\u0151 beutaz\u00e1sa \u00e9s ennek \u00e9rdek\u00e9ben a tervezett utaz\u00e1s \u00fatvonal\u00e1n fekv\u0151, Magyarorsz\u00e1ggal szomsz\u00e9dos \u00e1llamba t\u00f6rt\u00e9n\u0151 bel\u00e9p\u00e9se biztos\u00edtott.\nA k\u00fclf\u00f6ldr\u0151l \u00e9rkez\u0151 nem magyar \u00e1llampolg\u00e1r a Magyarorsz\u00e1g ter\u00fclet\u00e9n t\u00f6rt\u00e9n\u0151 \u00e1thalad\u00e1s sor\u00e1n csak a meghat\u00e1rozott \u00fatvonalon k\u00f6zlekedhet, \u00e9s kiz\u00e1r\u00f3lag az \u00e1thalad\u00e1shoz elengedhetetlen\u00fcl sz\u00fcks\u00e9ges okb\u00f3l \u2013 \u00edgy k\u00fcl\u00f6n\u00f6sen eg\u00e9szs\u00e9g\u00fcgyi vagy m\u0171szaki okb\u00f3l \u2013, a meghat\u00e1rozott pihen\u0151helyeken \u00e1llhat meg, \u00e9s a meghat\u00e1rozott id\u0151 \u2013 de legfeljebb 24 \u00f3ra \u2013 alatt k\u00f6teles elhagyni Magyarorsz\u00e1g ter\u00fclet\u00e9t.\nA bel\u00e9ptetett, k\u00fclf\u00f6ldr\u0151l \u00e9rkez\u0151 nem magyar \u00e1llampolg\u00e1r a meghat\u00e1rozott pihen\u0151helyen t\u00f6rt\u00e9n\u0151 meg\u00e1ll\u00e1son k\u00edv\u00fcl a meghat\u00e1rozott \u00fatvonalon val\u00f3 halad\u00e1s\u00e1t csak azonnali beavatkoz\u00e1st ig\u00e9nyl\u0151 m\u0171szaki vagy eg\u00e9szs\u00e9g\u00fcgyi sz\u00fcks\u00e9ghelyzetben szak\u00edthatja meg, \u00e9s \u00e1llhat meg.\nRep\u00fcl\u0151t\u00e9rre vagy rep\u00fcl\u0151t\u00e9rr\u0151l t\u00f6rt\u00e9n\u0151 tranzit\u00e1l\u00e1s speci\u00e1lis szab\u00e1lyai:\nA tranzit\u00e1l\u00f3 szem\u00e9ly rep\u00fcl\u0151t\u00e9rre, illetve rep\u00fcl\u0151t\u00e9rr\u0151l t\u00f6rt\u00e9n\u0151 sz\u00e1ll\u00edt\u00e1sa az \u00e1ltal\u00e1nos tranzit\u00e1l\u00e1si szab\u00e1lyok szerint val\u00f3sulhat meg.\nA tranzit\u00e1l\u00f3 szem\u00e9ly sz\u00e1ll\u00edt\u00e1sa\u00a0egyr\u00e9szr\u0151l k\u00f6z\u00fati szem\u00e9lysz\u00e1ll\u00edt\u00f3 v\u00e1llalkoz\u00e1s \u00fczleti, gazdas\u00e1gi tev\u00e9kenys\u00e9ge k\u00f6r\u00e9ben\u00a0t\u00f6rt\u00e9nhet, amely esetben a szem\u00e9lysz\u00e1ll\u00edt\u00f3 v\u00e1llalat alkalmaz\u00e1s\u00e1ban \u00e1ll\u00f3 g\u00e9pj\u00e1rm\u0171vezet\u0151 a j\u00e1rv\u00e1ny\u00fcgyi k\u00e9sz\u00fclts\u00e9gi id\u0151szak utaz\u00e1si korl\u00e1toz\u00e1sair\u00f3l sz\u00f3l\u00f3 408/2020. (VIII. 30.) Korm. rendelet (a tov\u00e1bbiakban: Korm. rend.) 9/A. \u00a7 \u00e9s 9/B. \u00a7 hat\u00e1lya al\u00e1 esik, \u00edgy Magyarorsz\u00e1g ter\u00fclet\u00e9re korl\u00e1toz\u00e1s n\u00e9lk\u00fcl bel\u00e9phet, m\u00edg a tranzit\u00e1l\u00e1s c\u00e9lj\u00e1b\u00f3l beutaz\u00f3 szem\u00e9lyre a Korm. rend. 14. \u00a7-ban foglaltak alkalmazand\u00f3ak.\nM\u00e1sr\u00e9szr\u0151l\u00a0a tranzit\u00e1l\u00e1s \u00e1ltal\u00e1nos szab\u00e1lyait kell alkalmazni azon szem\u00e9lyek eset\u00e9ben is, akik a fenti okb\u00f3l\u00a0saj\u00e1t g\u00e9pj\u00e1rm\u0171vel\u00a0k\u00f6zlekednek a rep\u00fcl\u0151t\u00e9rre vagy a rep\u00fcl\u0151t\u00e9rr\u0151l.\nA rep\u00fcl\u0151t\u00e9rre, illetve rep\u00fcl\u0151t\u00e9rr\u0151l t\u00f6rt\u00e9n\u0151 utaz\u00e1s sor\u00e1n a tranzit\u00e1l\u00f3 szem\u00e9ly, illetve a sz\u00e1ll\u00edt\u00e1s\u00e1t v\u00e9grehajt\u00f3 szem\u00e9lysz\u00e1ll\u00edt\u00f3 k\u00f6teles a rep\u00fcl\u0151t\u00e9r \u00e9s a kijel\u00f6lt tranzit\u00fatvonalak k\u00f6z\u00f6tti legr\u00f6videbb \u00faton k\u00f6zlekedni.\nA fenti esett\u0151l elt\u00e9r\u0151 beutaz\u00e1s, illetve sz\u00e1ll\u00edt\u00e1s csak az \u00e1ltal\u00e1nos beutaz\u00e1si szab\u00e1lyok alapj\u00e1n (Korm. rend. 2-7. \u00a7.) lehets\u00e9ges.\nInform\u00e1ci\u00f3k a beutaz\u00e1si korl\u00e1toz\u00e1sokr\u00f3l\nA j\u00e1rv\u00e1ny\u00fcgyi v\u00e9dekez\u00e9s \u00e9rdek\u00e9ben hozott beutaz\u00e1si korl\u00e1toz\u00e1sokr\u00f3l, Magyarorsz\u00e1gra t\u00f6rt\u00e9n\u0151 bel\u00e9p\u00e9s szab\u00e1lyair\u00f3l, illetve a hat\u00e1r\u00e1tl\u00e9p\u00e9s jogszab\u00e1lyi felt\u00e9teleir\u0151l\u00a0minden nap 08.00 \u00e9s 16.00 \u00f3ra k\u00f6z\u00f6tt az al\u00e1bbi t\u00e1bl\u00e1zatban szerepl\u0151 telefonsz\u00e1mokon\u00a0lehet \u00e9rdekl\u0151dni.\u00a0\n\n\n\n\nViszonylat\n\n\nHelye\n\n\nTelefonsz\u00e1m\n\n\nMell\u00e9k\n\n\n\u00a0\n\n\n\n\nOsztr\u00e1k\n\n\nHegyeshalom - Nickelsdorf\n\n\n+36 96/520-000\n\n\n8561\n\n\n\u00a0\n\n\n\n\nSzlov\u00e1k\n\n\nRajka-Cunovo\n\n\n+36 96/520-000\n\n\n8875\n\n\n\u00a0\n\n\n\n\nSzlov\u00e1k\n\n\nBalassagyarmat -\u00a0 Slovensk\u00e9 \u010earmoty\n\n\n+36 32/411-255\n\n\n6213\n\n\n(kezel\u0151)\n\n\n\n\nSzlov\u00e1k\n\n\nS\u00e1toralja\u00fajhely\n\n\n+36 46/ 514-500\n\n\n5309\n\n\n(kezel\u0151)\n\n\n\n\nUkr\u00e1n\n\n\nZ\u00e1hony - Csop\n\n\n+36 45/525-161\n\n\n\u00a0\n\n\n\u00a0\n\n\n\n\nRom\u00e1n\n\n\n\u00c1rt\u00e1nd - Bors\n\n\n+36 52/516-400\n\n\n8920\n\n\n\u00a0\n\n\n\n\nRom\u00e1n\n\n\nKiszombor - Csan\u00e1d\n\n\n+36 62/562-400\n\n\n4885\n\n\n(kezel\u0151)\n\n\n\n\nSzerb\n\n\nR\u00f6szke - Horgos\n\n\n+36 62/562-400\n\n\n7793\n\n\n(kezel\u0151)\n\n\n\n\nHorv\u00e1t\n\n\nMoh\u00e1cs\n\n\n+36 72/504-400\n\n\n4698\n\n\n\u00a0\n\n\n\n\nSzlov\u00e9n\n\n\nR\u00e9dics - Dolga-Vas\n\n\n+36 92/311-510\n\n\n2626\n\n\n(kezel\u0151)\n\n\n\n\nL\u00e9gi k\u00f6zleked\u00e9s\n\n\nBudapest, Debrecen, S\u00e1rmell\u00e9k stb.\n\n\n+36 1/290-3121\n\n\n37198\n\n\n\u00a0\n\n\n\n\nC\u00e9lszer\u0171 azt a hat\u00e1rviszonylat helye szerinti rend\u0151ri szervet h\u00edvni, amelyik orsz\u00e1g tekintet\u00e9ben sz\u00fcks\u00e9ges az inform\u00e1ci\u00f3 megismer\u00e9se. L\u00e9gi forgalomban t\u00f6rt\u00e9n\u0151 ki- \u00e9s bel\u00e9ptet\u00e9ssel kapcsolatos k\u00e9rd\u00e9sekben a Rep\u00fcl\u0151t\u00e9ri Rend\u0151r Igazgat\u00f3s\u00e1g telefonsz\u00e1m\u00e1t (L\u00e9gi k\u00f6zleked\u00e9s viszonylat) kell h\u00edvni.\nTerm\u00e9szetesen \u00e1ltal\u00e1nos k\u00e9rd\u00e9sek tekintet\u00e9ben t\u00e1j\u00e9koztat\u00e1st b\u00e1rmely sz\u00e1mon lehet k\u00e9rni.\nA cikkhez kapcsol\u00f3d\u00f3 dokumentumok:\u00a0\nIgazol\u00e1s \u00fczleti vagy gazdas\u00e1gi c\u00e9l\u00fa beutaz\u00e1shoz - Certificate for business travellers.pdf\u00a0\nNyilatkozat k\u00fclf\u00f6ld\u00f6n oltott szem\u00e9ly magyarorsz\u00e1gi v\u00e9detts\u00e9gi igazolv\u00e1ny ki\u00e1ll\u00edt\u00e1sa c\u00e9lj\u00e1b\u00f3l t\u00f6rt\u00e9n\u0151 hat\u00e1r\u00e1tl\u00e9p\u00e9s\u00e9r\u0151l.pdf\u00a0\n\n"}]