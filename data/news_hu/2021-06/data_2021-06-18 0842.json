[{"date": "2021-06-18 08:42", "url": "https://koronavirus.gov.hu/cikkek/5-millio-389-ezer-beoltott-106-az-uj-fertozott-elhunyt-2-beteg", "h1": "5 milli\u00f3 389 ezer a beoltott, 106 az \u00faj fert\u0151z\u00f6tt, elhunyt 2 beteg", "body": "\nA beoltottak sz\u00e1ma 5\u00a0389 058\u00a0f\u0151, k\u00f6z\u00fcl\u00fck 4\u00a0360 313 f\u0151 m\u00e1r a m\u00e1sodik olt\u00e1s\u00e1t is megkapta. 106 \u00faj fert\u0151z\u00f6ttet igazoltak, ezzel a j\u00e1rv\u00e1ny kezdete \u00f3ta \u00f6sszesen 807 428 f\u0151re n\u0151tt a beazonos\u00edtott fert\u0151z\u00f6ttek sz\u00e1ma. Elhunyt 2 id\u0151s,\u00a0kr\u00f3nikus beteg, \u00edgy az elhunytak sz\u00e1ma 29\u00a0950 f\u0151re emelkedett. A gy\u00f3gyultak sz\u00e1ma folyamatosan n\u0151, jelenleg 734 627 f\u0151, az akt\u00edv fert\u0151z\u00f6ttek sz\u00e1ma pedig 42 851 f\u0151re cs\u00f6kkent. 289 koronav\u00edrusos beteget \u00e1polnak k\u00f3rh\u00e1zban, k\u00f6z\u00fcl\u00fck 43-an vannak l\u00e9legeztet\u0151g\u00e9pen. Az olt\u00e1soknak \u00e9s a v\u00e9delmi int\u00e9zked\u00e9seknek k\u00f6sz\u00f6nhet\u0151en let\u00f6rt\u00fck a j\u00e1rv\u00e1ny harmadik hull\u00e1m\u00e1t. Orb\u00e1n Viktor minisztereln\u00f6k p\u00e9ntek reggeli interj\u00faj\u00e1ban \u00fajra k\u00e9rte a m\u00e9g be nem oltottakat, hogy \u00e9ljenek az olt\u00e1s lehet\u0151s\u00e9g\u00e9vel. Tov\u00e1bbra is folyamatosan lehet regisztr\u00e1lni a\u00a0www.vakcinainfo.gov.hu\u00a0honlapon, az \u00e9rv\u00e9nyes regisztr\u00e1ci\u00f3val rendelkez\u0151k pedig interneten is foglalhatnak id\u0151pontot az olt\u00e1sra a\u00a0www.eeszt.gov.hu\u00a0honlapon.\n\nMagyarorsz\u00e1g tov\u00e1bbra is m\u00e1sodik az uni\u00f3s olt\u00e1si ranglist\u00e1n. A magyar lakoss\u00e1g 55%-a m\u00e1r megkapta az olt\u00e1st, szemben az uni\u00f3s 44%-os \u00e1tlaggal. Eddig 5 milli\u00f3 393 ezren regisztr\u00e1ltak \u00e9s k\u00f6z\u00fcl\u00fck 92% m\u00e1r fel is vette az olt\u00e1st. A 12-15 \u00e9ves koroszt\u00e1lyban eddig 40 ezren regisztr\u00e1ltak \u00e9s 4 ezer gyermek m\u00e1r megkapta az olt\u00e1st.\nAz \u00e9rv\u00e9nyes regisztr\u00e1ci\u00f3val rendelkez\u0151k automatikusan tudnak az interneten id\u0151pontot foglalni az olt\u00e1sra.\u00a0Az internetes id\u0151pontfoglal\u00f3ban orsz\u00e1gosan Pfizer, Sinopharm \u00e9s korl\u00e1tozott mennyis\u00e9gben m\u00e9g Szputnyik olt\u00e1s foglalhat\u00f3. Egyes olt\u00f3pontokon Janssen \u00e9s Moderna olt\u00e1s is el\u00e9rhet\u0151. B\u0151vebben:\u00a0https://koronavirus.gov.hu/cikkek/folyamatosan-nyitva-van-az-online-idopontfoglalo\n\n\n\n\n\n\n\nFolyamatosan nyitva van az online id\u0151pontfoglal\u00f3\nkoronavirus.gov.hu\nTov\u00e1bbra is folyamatosan nyitva az id\u0151pontfoglal\u00f3. Minden \u00e9rv\u00e9nyes regisztr\u00e1ci\u00f3val rendelkez\u0151 tud olt\u00e1sra id\u0151pontot foglalni \u00e9s ehhez nem kell semmilyen k\u00fcl\u00f6n SMS-\u00e9rtes\u00edt\u00e9sre v\u00e1rni. Orsz\u00e1gosan Pfizer, Sinopharm \u00e9s korl\u00e1tozott mennyis\u00e9gben m\u00e9g Szputnyik olt\u00e1s foglalhat\u00f3. Egyes olt\u00f3pontokon Janssen \u00e9s Moderna olt\u00e1s is el\u00e9rhet\u0151. AstraZenec\u00e1t m\u00e1r nem lehet foglalni. Az \u00e9rv\u00e9nyes\n\n\n\n\nAz olt\u00e1st igazol\u00f3 alkalmaz\u00e1s mobiltelefonra ingyenes let\u00f6lthet\u0151, ezzel k\u00e9pes a v\u00e9detts\u00e9gi igazolv\u00e1ny kiv\u00e1lt\u00e1s\u00e1ra. B\u0151vebben:\u00a0\u00a0https://koronavirus.gov.hu/cikkek/ingyenesen-letoltheto-koronavirus-elleni-vedooltast-igazolo-mobilalkalmazas-szolgaltatoknak\nAz 5 milli\u00f3 beoltott el\u00e9r\u00e9s\u00e9t k\u00f6vet\u0151en \u00e9letbe l\u00e9pett az \u00fajraind\u00edt\u00e1s \u00fajabb fokozata, sok korl\u00e1toz\u00e1s megsz\u0171nt, ugyanakkor alapvet\u0151 v\u00e9delmi int\u00e9zked\u00e9sek m\u00e9g \u00e9letben vannak, hiszen a v\u00edrus m\u00e9g itt van.\nMinden olyan helyen tov\u00e1bbra is\u00a0k\u00f6telez\u0151 a maszk haszn\u00e1lata, ahol v\u00e9dettek \u00e9s nem v\u00e9dettek z\u00e1rt t\u00e9rben tal\u00e1lkozhatnak, \u00edgy a\u00a0t\u00f6megk\u00f6zleked\u00e9s sor\u00e1n \u00e9s az \u00fczletekben t\u00f6rt\u00e9n\u0151 v\u00e1s\u00e1rl\u00e1skor is\u00a0k\u00f6telez\u0151 a maszk haszn\u00e1lata.\nA\u00a0 k\u00f6zter\u00fcleten fel\u00e1ll\u00edtott kivet\u00edt\u0151k\u00f6n a szabadt\u00e9ri meccsn\u00e9z\u00e9s nem min\u0151s\u00fcl rendezv\u00e9nynek,\u00a0\u00a0arra a vend\u00e9gl\u00e1t\u00f3 teraszokra vonatkoz\u00f3 szab\u00e1lyok ir\u00e1nyad\u00f3ak. Ennek \u00e9rtelm\u00e9ben v\u00e9detts\u00e9gi igazolv\u00e1ny n\u00e9lk\u00fcl is lehet ott tart\u00f3zkodni, \u00e9s \u00e9lvezni a foci EB-t.\nA korm\u00e1ny fel\u00e1ll\u00edtotta a k\u00f6z\u00f6ss\u00e9gi \u00e9let \u00fajraind\u00edt\u00e1s\u00e1\u00e9rt \u00e9s a gazdas\u00e1g \u00fajraind\u00edt\u00e1s\u00e1\u00e9rt felel\u0151s Operat\u00edv t\u00f6rzseket, \u00e9s nemzeti konzult\u00e1ci\u00f3ban is kik\u00e9ri a magyar emberek v\u00e9lem\u00e9ny\u00e9t a gazdas\u00e1g \u00fajraind\u00edt\u00e1s\u00e1val kapcsolatos k\u00e9rd\u00e9sekben.\n\n"}]