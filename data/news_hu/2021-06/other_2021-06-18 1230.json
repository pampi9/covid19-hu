[{"date": "2021-06-18 12:30", "url": "https://koronavirus.gov.hu/cikkek/varga-mihaly-ujabb-egeszsegipari-beruhazast-tamogat-kormany", "h1": "Varga Mih\u00e1ly: \u00fajabb eg\u00e9szs\u00e9gipari beruh\u00e1z\u00e1st t\u00e1mogat a korm\u00e1ny", "body": "\nAz Eg\u00e9szs\u00e9gipari t\u00e1mogat\u00e1si programon bel\u00fcl 330 milli\u00f3 forintot kapott a m\u00f3rahalmi Seqomics Kft. - jelentette be Varga Mih\u00e1ly p\u00e9nteken.\n\n\u00a0\nA p\u00e9nz\u00fcgyminiszter k\u00f6z\u00f6ss\u00e9gi oldal\u00e1n k\u00f6zz\u00e9tett bejegyz\u00e9s szerint a c\u00e9g a\u00a0koronav\u00edrussal szembeni immunit\u00e1st kimutat\u00f3 vizsg\u00e1lati eszk\u00f6z\u00f6k\u00f6n \u00e9s a fert\u0151z\u00e9s lek\u00fczd\u00e9s\u00e9t seg\u00edt\u0151 ter\u00e1pi\u00e1s elj\u00e1r\u00e1son dolgozik, 480 milli\u00f3 forintos fejleszt\u00e9s\u00e9hez kapta a t\u00e1mogat\u00e1st.\n\u00a0\u00a0\u00a0\u00a0A t\u00e1rcavezet\u0151 jelezte, hogy az elm\u00falt egy \u00e9vben 85 milli\u00e1rd forintnyi beruh\u00e1z\u00e1s val\u00f3sult meg az eg\u00e9szs\u00e9giparban a t\u00e1mogat\u00e1si program seg\u00edts\u00e9g\u00e9vel.\n\nMTI 2021. j\u00fanius 18.\n\n"}]