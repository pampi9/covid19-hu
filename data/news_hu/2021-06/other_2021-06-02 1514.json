[{"date": "2021-06-02 15:14", "url": "https://koronavirus.gov.hu/cikkek/novak-katalin-folytatodik-13-havi-nyugdij-visszaepitese", "h1": "Nov\u00e1k Katalin: folytat\u00f3dik a 13. havi nyugd\u00edj vissza\u00e9p\u00edt\u00e9se", "body": "\nFolytat\u00f3dik a 13. havi nyugd\u00edj vissza\u00e9p\u00edt\u00e9se, annak \u00f6sszege j\u00f6v\u0151re m\u00e1r a f\u00e9lhavi nyugd\u00edj \u00f6sszege lesz a nyugd\u00edjban \u00e9s nyugd\u00edjszer\u0171 ell\u00e1t\u00e1sban r\u00e9szes\u00fcl\u0151k sz\u00e1m\u00e1ra - mondta el Nov\u00e1k Katalin csal\u00e1dok\u00e9rt felel\u0151s t\u00e1rca n\u00e9lk\u00fcli miniszter a Facebook-oldal\u00e1n szerd\u00e1n k\u00f6zz\u00e9tett vide\u00f3ban.\u00a0A korm\u00e1ny a koronav\u00edrus okozta gazdas\u00e1gi neh\u00e9zs\u00e9gek ellen\u00e9re is \u00fagy d\u00f6nt\u00f6tt, hogy fokozatosan vissza\u00e9p\u00edti a 13. havi nyugd\u00edjat, a gazdas\u00e1g-\u00fajraind\u00edt\u00e1si akci\u00f3terv r\u00e9szek\u00e9nt.\n\n\n\u00a0K\u00f6z\u00f6lte, a j\u00f6v\u0151 \u00e9vi k\u00f6lts\u00e9gvet\u00e9sben is benne van a fedezete a 13. havi nyugd\u00edj k\u00f6vetkez\u0151 r\u00e9szlet\u00e9nek.\n\u00a0\u00a0\u00a0\u00a0Az int\u00e9zked\u00e9s 2,5 milli\u00f3 embert \u00e9rint Magyarorsz\u00e1gon.\n\u00a0\"Emellett b\u00edzunk abban, hogy j\u00f6v\u0151re is tudunk nyugd\u00edjpr\u00e9miumot fizetni, mert a gazdas\u00e1g n\u00f6veked\u00e9se lehet\u0151v\u00e9 teszi\" - mondta a miniszter.\n\u00a0\u00a0\u00a0\u00a0\"J\u00f6v\u0151re is megbecs\u00fclj\u00fck a nyugd\u00edjasokat\" - tette hozz\u00e1 Nov\u00e1k Katalin.\n\nMTI 2021. j\u00fanius 2.\n\n"}]