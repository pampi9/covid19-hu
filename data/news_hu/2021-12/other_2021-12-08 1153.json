[{"date": "2021-12-08 11:53", "url": "https://koronavirus.gov.hu/cikkek/novak-katalin-csaladtamogatasi-kalkulatort-inditott-kormany", "h1": "Nov\u00e1k Katalin: csal\u00e1dt\u00e1mogat\u00e1si kalkul\u00e1tort ind\u00edtott a korm\u00e1ny", "body": "\nA csal\u00e1dt\u00e1mogat\u00e1sok \"dzsungel\u00e9ben\" az eligazod\u00e1st seg\u00edt\u0151 webes csal\u00e1dt\u00e1mogat\u00e1si\u00a0kalkul\u00e1tort hozott l\u00e9tre a korm\u00e1ny - jelentette be a csal\u00e1dok\u00e9rt felel\u0151s t\u00e1rca n\u00e9lk\u00fcli miniszter szerd\u00e1n videonyilatkozatban a Facebook-on.\n\n\nA\u00a0kalkul\u00e1tor\u00a0seg\u00edt megbecs\u00fclni, hogy milyen t\u00e1mogat\u00e1sra jogosult egy-egy csal\u00e1d, illetve ez mennyi p\u00e9nzt jelent sz\u00e1mukra - k\u00f6z\u00f6lte Nov\u00e1k Katalin.\n\u00a0\u00a0\u00a0\u00a0A politikus felid\u00e9zte, hogy a korm\u00e1nyzat az elm\u00falt \u00e9vtizedben sz\u00e1mos, a csal\u00e1dokat seg\u00edt\u0151 int\u00e9zked\u00e9st fogadott el.\n\u00a0\u00a0\u00a0\u00a0A t\u00f6bbi k\u00f6z\u00f6tt, ilyen a babav\u00e1r\u00f3 t\u00e1mogat\u00e1s, a csok, a hitelelenged\u00e9s, vagy az otthonfel\u00faj\u00edt\u00e1si t\u00e1mogat\u00e1s - sorolta.\n\u00a0\u00a0\u00a0\u00a0Mivel m\u00e1ra neh\u00e9z eligazodni a sokf\u00e9le t\u00e1mogat\u00e1s k\u00f6z\u00f6tt, ez\u00e9r\u00e9rt d\u00f6nt\u00f6ttek \u00fagy, hogy elind\u00edtj\u00e1k a csal\u00e1dt\u00e1mogat\u00e1si\u00a0kalkul\u00e1tort - tette hozz\u00e1.\n\u00a0\u00a0\u00a0\u00a0A webes fel\u00fcleten - folytatta - n\u00e9h\u00e1ny, az alapvet\u0151 \u00e9letk\u00f6r\u00fclm\u00e9nyekre vonatkoz\u00f3 adatot kell megadni. P\u00e9ld\u00e1ul, hogy h\u00e1zass\u00e1gban \u00e9lnek-e, van-e gyermek\u00fck, ha van akkor mennyi id\u0151s, illetve ha t\u00f6bb van, \u0151k mennyi id\u0151sek. A\u00a0kalkul\u00e1tor\u00a0pedig, ezek alapj\u00e1n megadja a seg\u00edts\u00e9get a csal\u00e1dt\u00e1mogat\u00e1sok ig\u00e9nyl\u00e9s\u00e9hez.\n\u00a0\u00a0\u00a0\u00a0Hozz\u00e1f\u0171zte: abban b\u00edzik, hogy a csal\u00e1dt\u00e1mogat\u00e1si\u00a0kalkul\u00e1tornak k\u00f6sz\u00f6nhet\u0151en \u00e9rthet\u0151bb\u00e9 v\u00e1lik a csal\u00e1dt\u00e1mogat\u00e1sok \u00f6sszetett magyarorsz\u00e1gi rendszere.\n\u00a0\u00a0\u00a0\u00a0\"A t\u00e1mogat\u00e1sokat ig\u00e9nybe is tudj\u00e1k venni \u00e9s ennek k\u00f6sz\u00f6nhet\u0151en m\u00e9g jobb k\u00f6r\u00fclm\u00e9nyek k\u00f6z\u00f6tt tudj\u00e1k nevelni gyermekeiket, vagy v\u00e1rni a megsz\u00fclet\u0151 kisbab\u00e1t\" - fogalmazott a videonyilatkozatban Nov\u00e1k Katalin.\n\u00a0\u00a0\u00a0\u00a0A bejegyz\u00e9sb\u0151l az is kider\u00fcl, hogy a\u00a0kalkul\u00e1tor\u00a0a\u00a0https://uj.csalad.hu/kalkulator/\u00a0webc\u00edmen \u00e9rhet\u0151 el.\n\nMTI 2021. december 8.\n\n"}]