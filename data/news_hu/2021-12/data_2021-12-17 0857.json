[{"date": "2021-12-17 08:57", "url": "https://koronavirus.gov.hu/cikkek/6-millio-208-ezer-beoltott-4977-az-uj-fertozott-elhunyt-154-beteg", "h1": "6 milli\u00f3 208 ezer a beoltott, 4977 az \u00faj fert\u0151z\u00f6tt, elhunyt 154 beteg", "body": "\nA beoltottak sz\u00e1ma 6 208 430 f\u0151, k\u00f6z\u00fcl\u00fck\u00a05 923 284 f\u0151 m\u00e1r a m\u00e1sodik olt\u00e1s\u00e1t is megkapta, 3 065 350 pedig m\u00e1r a harmadik olt\u00e1st is felvett\u00e9k. 4977 \u00faj fert\u0151z\u00f6ttet igazoltak, ezzel a j\u00e1rv\u00e1ny kezdete \u00f3ta \u00f6sszesen 1 218 295 f\u0151re n\u0151tt a beazonos\u00edtott fert\u0151z\u00f6ttek sz\u00e1ma. Elhunyt 154 t\u00f6bbs\u00e9g\u00e9ben id\u0151s, kr\u00f3nikus beteg, \u00edgy az elhunytak sz\u00e1ma 37 530 f\u0151re emelkedett. A gy\u00f3gyultak sz\u00e1ma folyamatosan n\u0151, jelenleg 1 026 254 f\u0151, az akt\u00edv fert\u0151z\u00f6ttek sz\u00e1ma pedig 154 511 f\u0151re cs\u00f6kkent. 5856 koronav\u00edrusos beteget \u00e1polnak k\u00f3rh\u00e1zban, k\u00f6z\u00fcl\u00fck 519-en vannak l\u00e9legeztet\u0151g\u00e9pen.\u00a0Az Olt\u00e1si akci\u00f3 keret\u00e9ben ism\u00e9t id\u0151pontfoglal\u00e1s n\u00e9lk\u00fcl is fel lehet venni az olt\u00e1st p\u00e9ntek d\u00e9lut\u00e1n \u00e9s szombaton a k\u00f3rh\u00e1zi olt\u00f3pontokon. Rendben zajlik az 5-11 \u00e9ves gyermekek olt\u00e1sa is, a sz\u00fcl\u0151k sz\u00e1m\u00e1ra folyamatosan nyitva a regisztr\u00e1ci\u00f3s \u00e9s az id\u0151pontfoglal\u00f3 honlap.\n\nMagyarorsz\u00e1gon is m\u00e1r jelen van az omikron v\u00edrusvari\u00e1ns, ez\u00e9rt tov\u00e1bbra is k\u00e9rj\u00fck a beoltatlanokat, hogy vegy\u00e9k fel az olt\u00e1st, mert minden vari\u00e1nssal szemben nagyobb az es\u00e9ly az olt\u00e1ssal, mint an\u00e9lk\u00fcl.\nA kor\u00e1bban oltottakat tov\u00e1bbra is a meger\u0151s\u00edt\u0151 olt\u00e1s felv\u00e9tel\u00e9re k\u00e9rj\u00fck, hiszen az ism\u00e9t 80-90%-a emeli a v\u00e9detts\u00e9get.\u00a0 Most ism\u00e9t ak\u00e1r el\u0151zetes id\u0151pontfoglal\u00e1s n\u00e9lk\u00fcl is felvehet\u0151 az olt\u00e1s a k\u00f3rh\u00e1zi olt\u00f3pontokon. A cs\u00fct\u00f6rt\u00f6k\u00f6n kezd\u0151d\u00f6tt \u00fajabb Olt\u00e1si akci\u00f3 keret\u00e9ben a k\u00f6vetkez\u0151 id\u0151pontokban lehet m\u00e9g menni az olt\u00f3pontokra el\u0151zetes id\u0151pontfoglal\u00e1s n\u00e9lk\u00fcl:\n\ndecember 17.\u00a0p\u00e9nteken 14-18 \u00f3ra\u00a0k\u00f6z\u00f6tt,\ndecember 18.\u00a0szombaton 10-18 \u00f3ra\u00a0k\u00f6z\u00f6tt.\n\nAz olt\u00e1si akci\u00f3ban csak a 12 \u00e9v felettieket oltj\u00e1k a k\u00f3rh\u00e1zi olt\u00f3pontokon, az 5-11 \u00e9ves gyermekek olt\u00e1sa tov\u00e1bbra is csak id\u0151pontfoglal\u00e1ssal vagy h\u00e1zi gyermekorvosokn\u00e1l lehets\u00e9ges.\nFolyamatosan nyitva a regisztr\u00e1ci\u00f3 \u00e9s az id\u0151pontfoglal\u00f3 az 5-11 \u00e9ves gyermekek olt\u00e1s\u00e1hoz . A gyermekeket 77 k\u00f3rh\u00e1zban \u00e9s a h\u00e1zi gyermekorvosokn\u00e1l oltj\u00e1k. A sz\u00fcl\u0151k sz\u00e1m\u00e1ra folyamatosan nyitva van a regisztr\u00e1ci\u00f3s \u00e9s az id\u0151pontfoglal\u00f3 honlap. Az id\u0151pontfoglal\u00f3ba azok a sz\u00fcl\u0151k tudnak bel\u00e9pni, akik az elm\u00falt napokban hi\u00e1nytalan adatokkal regisztr\u00e1lt\u00e1k gyermek\u00fcket \u00e9s regisztr\u00e1ci\u00f3jukat m\u00e1r \u00e9rv\u00e9nyes\u00edtett\u00e9k. A sz\u00fcl\u0151 a h\u00e1zi gyermekorvosn\u00e1l is jelezheti, hogy szeretn\u00e9 gyermek\u00e9t beoltatni. Minden 5-11 \u00e9ves gyermek olthat\u00f3, ha a sz\u00fcl\u0151\u00a0k\u00e9ri, \u00e9s az olt\u00e1snak nincs ellenjavallata. Akut, l\u00e1zas betegs\u00e9g eset\u00e9n az olt\u00e1s ellenjavalt. A m\u00e1sodik olt\u00e1s a gyermekekn\u00e9l is 3 h\u00e9ttel esed\u00e9kes az els\u0151 olt\u00e1s ut\u00e1n. A k\u00f3rh\u00e1zi olt\u00f3pontok mellett a\u00a0vakcin\u00e1t ig\u00e9nyl\u0151 h\u00e1zi gyermekorvosok is oltanak. B\u0151vebben: https://koronavirus.gov.hu/cikkek/folyamatosan-nyitva-regisztracio-es-az-idopontfoglalo-az-5-11-eves-gyermekek-oltasa\nAz Olt\u00e1si Munkacsoport janu\u00e1rra tov\u00e1bbi olt\u00e1si akci\u00f3napokat tervez, amikor a k\u00f3rh\u00e1zi olt\u00f3pontok mellett minden j\u00e1r\u00e1si sz\u00e9khelyen lesz olt\u00e1s \u00e9s a term\u00e9szetesen a h\u00e1ziorvosok is oltanak.\nAz eg\u00e9szs\u00e9g\u00fcgyi int\u00e9zm\u00e9nyek \u00e9s a t\u00f6megk\u00f6zleked\u00e9s mellett tov\u00e1bbra is maszkot kell viselni az \u00fczletekben,\u00a0a bev\u00e1s\u00e1rl\u00f3k\u00f6zpontokban, a post\u00e1kon, az \u00fcgyf\u00e9lszolg\u00e1latokon, a sz\u00ednh\u00e1zakban, a mozikban, a m\u00fazeumokban \u00e9s sportrendezv\u00e9nyeken. A belt\u00e9ri kultur\u00e1lis \u00e9s egy\u00e9b rendezv\u00e9nyeken, az edz\u0151termekben, az uszod\u00e1kban, a f\u00fcrd\u0151kben, valamint a\u00a0 vend\u00e9gl\u00e1t\u00f3 \u00fczletekben pedig az ott dolgoz\u00f3knak k\u00f6telez\u0151 a maszkhaszn\u00e1lat.\u00a0\nAz \u00e1toltotts\u00e1g n\u00f6vel\u00e9se \u00e9rdek\u00e9ben a munk\u00e1ltat\u00f3k el\u0151\u00edrhatj\u00e1k az olt\u00e1s felv\u00e9tel\u00e9t dolgoz\u00f3iknak. Az\u00a0 \u00e1llami szf\u00e9r\u00e1ban elv\u00e1rt az olt\u00e1s felv\u00e9tele, az \u00f6nkorm\u00e1nyzatokn\u00e1l a k\u00e9rd\u00e9sben a polg\u00e1rmesterek d\u00f6nthetnek. \u00a0A dolgoz\u00f3iknak olt\u00e1st el\u0151\u00edr\u00f3 v\u00e1llalatok a megyei olt\u00e1si munkacsoportokt\u00f3l is k\u00e9rhetnek vakcin\u00e1t, ez esetben az \u00fczemorvosok is elv\u00e9gezhetik az olt\u00e1st.\n\n"}]