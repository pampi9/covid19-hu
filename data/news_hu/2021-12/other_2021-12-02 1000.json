[{"date": "2021-12-02 10:00", "url": "https://koronavirus.gov.hu/cikkek/70-ra-nott-az-atoltottsag-az-olthato-koru-lakossag-koreben", "h1": "70%-ra n\u0151tt az \u00e1toltotts\u00e1g az olthat\u00f3 kor\u00fa lakoss\u00e1g k\u00f6r\u00e9ben", "body": "\nAz eg\u00e9sz orsz\u00e1gban tov\u00e1bb n\u0151tt az \u00e1toltotts\u00e1g, amelyhez az Olt\u00e1si akci\u00f3 is jelent\u0151sen hozz\u00e1j\u00e1rult. A jelenleg olthat\u00f3 12 \u00e9v feletti lakoss\u00e1g \u00e1toltotts\u00e1ga 69,7%-os. Az oltatlanokat tov\u00e1bbra is v\u00e1rj\u00e1k az olt\u00f3pontokon.\n\n\nA legmagasabb az \u00e1toltotts\u00e1g tov\u00e1bbra is Pest megy\u00e9ben (75,4%), Fej\u00e9r megy\u00e9ben (72,4%) \u00e9s Budapesten (71,1%). A Dun\u00e1nt\u00falon magasabb az \u00e1toltotts\u00e1g. A legalacsonyabb \u00e1toltotts\u00e1g\u00fa megy\u00e9k: J\u00e1sz-Nagykun Szolnok (61,5%), Borsod-Aba\u00faj-Zempl\u00e9n (63,4%)\u00a0\u00e9s Hajd\u00fa-Bihar (63,9%).\nEz\u00faton is k\u00e9rj\u00fck, hogy aki m\u00e9g nem vette fel az olt\u00e1st, az\u00a0tegye meg!\u00a0 Az olt\u00e1s minden megy\u00e9ben egyform\u00e1n el\u00e9rhet\u0151 a k\u00f3rh\u00e1zi olt\u00f3pontokon \u00e9s a h\u00e1ziorvosokn\u00e1l is\nA december 5-ig meghosszabb\u00edtott Olt\u00e1si akci\u00f3 sor\u00e1n ak\u00e1r el\u0151zetes regisztr\u00e1ci\u00f3 \u00e9s id\u0151pontfoglal\u00e1s n\u00e9lk\u00fcl is lehet menni a k\u00f3rh\u00e1zi olt\u00f3pontokra \u00e9s egyes megy\u00e9kben szakrendel\u0151kbe is. Ez esetben a regisztr\u00e1ci\u00f3t a helysz\u00ednen v\u00e9gzik\u00a0el \u00e9s olt\u00e1s \u00e9rkez\u00e9si sorrendben t\u00f6rt\u00e9nik.\u00a0Azoknak, akik m\u00e1r kor\u00e1bban regisztr\u00e1ltak az interneten,\u00a0tov\u00e1bbra is az id\u0151pontfoglal\u00f3t javasoljuk ak\u00e1r az els\u0151, ak\u00e1r az elmaradt m\u00e1sodik vagy a harmadik olt\u00e1sukat akarj\u00e1k felvenni.\nOlt\u00f3pontok list\u00e1ja megy\u00e9nk\u00e9nt az Olt\u00e1si akci\u00f3h\u00e9ten:\u00a0Olt\u00f3pontok\n\n"}]