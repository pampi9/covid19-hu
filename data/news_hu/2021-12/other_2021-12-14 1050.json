[{"date": "2021-12-14 10:50", "url": "https://koronavirus.gov.hu/cikkek/szijjarto-beoltott-magyar-allampolgarok-szabadon-utazhatnak-seychelle-szigetekre", "h1": "Szijj\u00e1rt\u00f3: a beoltott magyar \u00e1llampolg\u00e1rok szabadon utazhatnak a Seychelle-szigetekre", "body": "\nA koronav\u00edrus ellen beoltott magyar \u00e1llampolg\u00e1rok az olt\u00f3anyag t\u00edpus\u00e1t\u00f3l f\u00fcggetlen\u00fcl szabadon, karant\u00e9nk\u00f6telezetts\u00e9g n\u00e9lk\u00fcl, egy negat\u00edv PCR-teszt bemutat\u00e1s\u00e1val utazhatnak a Seychelle-szigetekre - jelentette be a k\u00fclgazdas\u00e1gi \u00e9s k\u00fcl\u00fcgyminiszter kedden a Facebook-oldal\u00e1n k\u00f6zz\u00e9tett vide\u00f3ban.\n\n\nSzijj\u00e1rt\u00f3 P\u00e9ter elmondta, a politikai meg\u00e1llapod\u00e1st k\u00f6vet\u0151en h\u00e9tf\u0151n a technikai egyeztet\u00e9seket is lez\u00e1rt\u00e1k, \u00edgy keddt\u0151l hat\u00e1lyba l\u00e9p a vakcinaigazol\u00e1sok k\u00f6lcs\u00f6n\u00f6s elismer\u00e9s\u00e9r\u0151l sz\u00f3l\u00f3 meg\u00e1llapod\u00e1s a Seychelle K\u00f6zt\u00e1rsas\u00e1ggal.\n\u00a0\u00a0\u00a0\u00a0A rep\u00fcl\u0151t\u00e9rr\u0151l bejelentkez\u0151 miniszter k\u00f6z\u00f6lte azt is, Br\u00fcsszelbe indulnak, hogy a k\u00fcl\u00fcgyminiszterekkel megvitass\u00e1k az Eur\u00f3pai Uni\u00f3 b\u0151v\u00edt\u00e9s\u00e9nek k\u00e9rd\u00e9s\u00e9t. \"Ismerve az \u00e1ll\u00e1spontokat, nem lesz egy vid\u00e1m vita\" - fogalmazott.\n\nMTI 2021. december 14.\n\n"}]