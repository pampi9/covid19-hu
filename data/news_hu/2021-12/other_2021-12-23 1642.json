[{"date": "2021-12-23 16:42", "url": "https://koronavirus.gov.hu/cikkek/tovabbi-46-omikronos-esetet-azonositottak", "h1": "Tov\u00e1bbi 46 omikronos esetet azonos\u00edtottak", "body": "\nTov\u00e1bbi 46 omikronos esetet azonos\u00edtottak a Nemzeti N\u00e9peg\u00e9szs\u00e9g\u00fcgyi K\u00f6zpont laborj\u00e1ban. Haz\u00e1nkban \u00edgy \u00f6sszesen 61 f\u0151re n\u0151tt az igazoltan omikron vari\u00e1nssal fert\u0151z\u00f6tt szem\u00e9lyek sz\u00e1ma. Tov\u00e1bbra is az olt\u00e1s felv\u00e9tel\u00e9re k\u00e9rj\u00fck az oltatlanokat \u00e9s a meger\u0151s\u00edt\u0151 olt\u00e1s felv\u00e9tel\u00e9re a kor\u00e1bban oltottakat.\u00a0\n\n\nAz omikron v\u00edrusvari\u00e1ns m\u00e1r t\u00f6bb eur\u00f3pai orsz\u00e1gban er\u0151sen terjed, \u00e9s rag\u00e1lyosabb az eddigi vari\u00e1nsokn\u00e1l, ugyanakkor a fert\u0151z\u00e9s s\u00falyoss\u00e1g\u00e1nak meg\u00edt\u00e9l\u00e9s\u00e9r\u0151l elt\u00e9r\u0151 inform\u00e1ci\u00f3k terjednek, mert m\u00e9g nincs kell\u0151 sz\u00e1m\u00fa klinikai tapasztalat.\nTov\u00e1bbra is\u00a0k\u00e9rj\u00fck az oltatlanokat az els\u0151 olt\u00e1s miel\u0151bbi felv\u00e9tel\u00e9re \u00e9s a kor\u00e1bban oltottakat a meger\u0151s\u00edt\u0151 felv\u00e9tel\u00e9re, mert minden vari\u00e1nssal szemben j\u00f3val nagyobb a v\u00e9delem az olt\u00e1ssal, mint an\u00e9lk\u00fcl. A kiemelt k\u00f3rh\u00e1zi olt\u00f3pontokon az \u00fcnnepek alatt is van lehet\u0151s\u00e9g ak\u00e1r els\u0151, ak\u00e1r meger\u0151s\u00edt\u0151 olt\u00e1sra el\u0151zetes id\u0151pontfoglal\u00e1ssal. Janu\u00e1rban pedig t\u00f6bb olt\u00e1si akci\u00f3 is lesz a k\u00f3rh\u00e1zi olt\u00f3pontokon \u00e9s a j\u00e1r\u00e1si sz\u00e9khelyek szakrendel\u0151iben, amikor ism\u00e9t el\u0151zetes id\u0151pontfoglal\u00e1s n\u00e9lk\u00fcl, helysz\u00edni regisztr\u00e1ci\u00f3val lehet majd k\u00e9rni az olt\u00e1st.\n\n"}]