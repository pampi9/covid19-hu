[{"date": "2021-12-10 08:47", "url": "https://koronavirus.gov.hu/cikkek/6-millio-176-ezer-beoltott-6884-az-uj-fertozott-elhunyt-166-beteg", "h1": "6 milli\u00f3 176 ezer a beoltott, 6884 az \u00faj fert\u0151z\u00f6tt, elhunyt 166 beteg", "body": "\nA beoltottak sz\u00e1ma 6 176 567 f\u0151, k\u00f6z\u00fcl\u00fck\u00a05 883 873 f\u0151 m\u00e1r a m\u00e1sodik olt\u00e1s\u00e1t is megkapta, 2 906 959 f\u0151 pedig m\u00e1r a harmadik olt\u00e1st is felvett\u00e9k. 6884 \u00faj fert\u0151z\u00f6ttet igazoltak, ezzel a j\u00e1rv\u00e1ny kezdete \u00f3ta \u00f6sszesen 1 182 922 f\u0151re n\u0151tt a beazonos\u00edtott fert\u0151z\u00f6ttek sz\u00e1ma. Elhunyt 166 t\u00f6bbs\u00e9g\u00e9ben id\u0151s, kr\u00f3nikus beteg, \u00edgy az elhunytak sz\u00e1ma 36\u00a0429 f\u0151re emelkedett. A gy\u00f3gyultak sz\u00e1ma folyamatosan n\u0151, jelenleg 968 897 f\u0151, az akt\u00edv fert\u0151z\u00f6ttek sz\u00e1ma pedig 177 596 f\u0151. 6939 koronav\u00edrusos beteget \u00e1polnak k\u00f3rh\u00e1zban, k\u00f6z\u00fcl\u00fck 573-an vannak l\u00e9legeztet\u0151g\u00e9pen.\u00a0Az\u00a0Olt\u00e1si akci\u00f3ban m\u00e1r \u00f6sszesen 1 milli\u00f3 314 ezren vettek fel olt\u00e1st, az akci\u00f3 december 12. vas\u00e1rnapig tart, addig lehet el\u0151zetes id\u0151pontfoglal\u00e1s n\u00e9lk\u00fcl menni az olt\u00f3pontokra. Hamarosan megny\u00edlik az id\u0151pontfoglal\u00f3 az 5-11 \u00e9ves gyermekek olt\u00e1s\u00e1hoz is,\u00a0csak az \u00e9rv\u00e9nyes\u00edtett regisztr\u00e1ci\u00f3val rendelkez\u0151 sz\u00fcl\u0151k fognak tudni id\u0151pontot foglalni.\n\nFelh\u00edvjuk az 5-11 \u00e9ves gyermek\u00fcket beoltatni k\u00edv\u00e1n\u00f3 sz\u00fcl\u0151ket, hogy \u00e9rdemes min\u00e9l el\u0151bb regisztr\u00e1lni a gyermeket a www.vakcinainfo.gov.hu honlapon, mert csak az \u00e9rv\u00e9nyes regisztr\u00e1ci\u00f3val rendelkez\u0151 sz\u00fcl\u0151k fognak tudni id\u0151pontot foglalni a gyermeknek. A sz\u00fcl\u0151k a gyermek adataival \u00e9s eddig a regisztr\u00e1ci\u00f3n\u00e1l m\u00e9g nem haszn\u00e1lt emailc\u00edmmel regisztr\u00e1lhatj\u00e1k a gyermeket. K\u00e9rj\u00fck a sz\u00fcl\u0151ket, hogy a regisztr\u00e1ci\u00f3n\u00e1l pontos adatokat adjanak meg! A regisztr\u00e1ci\u00f3 ut\u00e1n 1-3 napot tarthat az adatok hiteless\u00e9g\u00e9nek ellen\u0151rz\u00e9se \u00e9s \u00e9rv\u00e9nyes\u00edt\u00e9se. Az internetes id\u0151pontfoglal\u00f3 hamarosan megny\u00edlik, err\u0151l k\u00fcl\u00f6n t\u00e1j\u00e9koztat\u00e1st fogunk adni. \u00a0Az id\u0151pontfoglal\u00f3ba csak az \u00e9rv\u00e9nyes\u00edtett regisztr\u00e1ci\u00f3val rendelkez\u0151k fognak tudni bel\u00e9pni.\u00a0 A j\u00f6v\u0151 h\u00e9ten 69 ezer gyermek olt\u00e1s\u00e1ra el\u00e9g vakcina \u00e9rkezik haz\u00e1nkba, az olt\u00e1s december 15-t\u0151l kezd\u0151dik az erre kijel\u00f6lt k\u00f3rh\u00e1zi olt\u00f3pontokon \u00e9s a vakcin\u00e1t ig\u00e9nyl\u0151 h\u00e1zi gyermekorvosokn\u00e1l. B\u0151vebben:\u00a0https://koronavirus.gov.hu/cikkek/megnyilt-regisztracios-honlap-az-5-11-eves-gyermekek-oltasahoz\n\n\n\n\n\n\n\nMegny\u00edlt a regisztr\u00e1ci\u00f3s honlap az 5-11 \u00e9ves gyermekek olt\u00e1s\u00e1hoz\nkoronavirus.gov.hu\nA mai nappal megny\u00edlt a vakcinainfo.gov.hu regisztr\u00e1ci\u00f3s honlap az 5-11 \u00e9ves gyermekek olt\u00e1s\u00e1hoz is. A gyermekek olt\u00e1sa az erre kijel\u00f6lt k\u00f3rh\u00e1zi olt\u00f3pontokon \u00e9s a h\u00e1zi gyermekorvosokn\u00e1l fog t\u00f6rt\u00e9nni. A gyermekek olt\u00e1s\u00e1ra kijel\u00f6lt k\u00f3rh\u00e1zi olt\u00f3pontokra az internetes id\u0151pontfoglal\u00f3t fogjuk megnyitni n\u00e9h\u00e1ny napon bel\u00fcl, ennek d\u00e1tum\u00e1r\u00f3l k\u00fcl\u00f6n t\u00e1j\u00e9koztat\u00e1st fogunk adni.\u00a0\n\n\n\n\nAz Olt\u00e1si akci\u00f3 keret\u00e9ben a k\u00f3rh\u00e1zak december 12. vas\u00e1rnapig\u00a0 megemelt olt\u00e1si kapacit\u00e1ssal v\u00e1rj\u00e1k az \u00e9rkez\u0151ket\u00a0 ak\u00e1r az els\u0151, ak\u00e1r az elmaradt m\u00e1sodik, vagy a meger\u0151s\u00edt\u0151 harmadik olt\u00e1sra.\u00a0\u00a0 Az oltatlanok el\u0151zetes regisztr\u00e1ci\u00f3 n\u00e9lk\u00fcl is \u00e9rkezhetnek az olt\u00f3pontra, ez esetben regisztr\u00e1ci\u00f3jukat a helysz\u00ednen v\u00e9gzik\u00a0\u00a0el. Akik id\u0151pontfoglal\u00e1s n\u00e9lk\u00fcl \u00e9rkeznek, azokat \u00e9rkez\u00e9si sorrendben fogj\u00e1k beoltani.\u00a0Aki el\u0151zetesen regisztr\u00e1lt \u00e9s foglalt az interneten id\u0151pontot az elker\u00fclheti a v\u00e1rakoz\u00e1st.\u00a0\u00a0\nAki nem az Olt\u00e1si akci\u00f3 keret\u00e9ben tervezi olt\u00e1s\u00e1t, az a h\u00e1ziorvos\u00e1n\u00e1l k\u00e9rheti azt vagy a \u00a0www.eeszt.gov.hu\u00a0honlapon foglalhat mag\u00e1nak id\u0151pontot, ha m\u00e1r rendelkezik \u00e9rv\u00e9nyes regisztr\u00e1ci\u00f3val.\nMindenkinek javasolt a meger\u0151s\u00edt\u0151 harmadik olt\u00e1s felv\u00e9tele, aki 4 h\u00f3napn\u00e1l r\u00e9gebben kapta meg el\u0151z\u0151 olt\u00e1s\u00e1t, mert a kor\u00e1bbi v\u00e9d\u0151olt\u00e1sok ut\u00e1n kialakul\u00f3 v\u00e9detts\u00e9g n\u00e9h\u00e1ny h\u00f3nap eltelt\u00e9vel gyeng\u00fclhet, a meger\u0151s\u00edt\u0151 olt\u00e1s azonban ism\u00e9t 80-90%-ra k\u00e9pes emelni a v\u00e9detts\u00e9get.\nAz eg\u00e9szs\u00e9g\u00fcgyi int\u00e9zm\u00e9nyek \u00e9s a t\u00f6megk\u00f6zleked\u00e9s mellett ism\u00e9t maszkot kell viselni az \u00fczletekben,\u00a0a bev\u00e1s\u00e1rl\u00f3k\u00f6zpontokban, a post\u00e1kon, az \u00fcgyf\u00e9lszolg\u00e1latokon, a sz\u00ednh\u00e1zakban, a mozikban, a m\u00fazeumokban \u00e9s sportrendezv\u00e9nyeken. A belt\u00e9ri kultur\u00e1lis \u00e9s egy\u00e9b rendezv\u00e9nyeken, az edz\u0151termekben, az uszod\u00e1kban, a f\u00fcrd\u0151kben, valamint a\u00a0 vend\u00e9gl\u00e1t\u00f3 \u00fczletekben pedig az ott dolgoz\u00f3knak k\u00f6telez\u0151 a maszkhaszn\u00e1lat.\u00a0\nAz \u00e1toltotts\u00e1g n\u00f6vel\u00e9se \u00e9rdek\u00e9ben a munk\u00e1ltat\u00f3k el\u0151\u00edrhatj\u00e1k az olt\u00e1s felv\u00e9tel\u00e9t dolgoz\u00f3iknak. Az\u00a0 \u00e1llami szf\u00e9r\u00e1ban elv\u00e1rt az olt\u00e1s felv\u00e9tele, az \u00f6nkorm\u00e1nyzatokn\u00e1l a k\u00e9rd\u00e9sben a polg\u00e1rmesterek d\u00f6nthetnek. \u00a0A dolgoz\u00f3iknak olt\u00e1st el\u0151\u00edr\u00f3 v\u00e1llalatok a megyei olt\u00e1si munkacsoportokt\u00f3l is k\u00e9rhetnek vakcin\u00e1t, ez esetben az \u00fczemorvosok is elv\u00e9gezhetik az olt\u00e1st.\n\n"}]