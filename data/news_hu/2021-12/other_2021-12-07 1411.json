[{"date": "2021-12-07 14:11", "url": "https://koronavirus.gov.hu/cikkek/orban-februarban-erkezik-13-havi-nyugdij", "h1": "Orb\u00e1n: febru\u00e1rban \u00e9rkezik a 13. havi nyugd\u00edj", "body": "\nFebru\u00e1rban \u00e9rkezik a 13. havi nyugd\u00edj, az err\u0151l sz\u00f3l\u00f3 rendeletet ma \u00edrt\u00e1k al\u00e1 - k\u00f6z\u00f6lte Orb\u00e1n Viktor minisztereln\u00f6k kedden.\n\n\nA korm\u00e1nyf\u0151 a Facebook-oldal\u00e1n k\u00f6zz\u00e9tett vide\u00f3ban kifejtette: most \u00e9rt v\u00e9get a megbesz\u00e9l\u00e9s az Id\u0151s\u00fcgyi Tan\u00e1cs tagjaival. \"Id\u0151s honfit\u00e1rsainkat k\u00fcl\u00f6n\u00f6sen megviselte az elm\u00falt m\u00e1sf\u00e9l \u00e9v, \u00e1ttekintett\u00fck, mit tehet\u00fcnk \u00e9rt\u00fck\" - fogalmazott.\n\u00a0\u00a0\u00a0\u00a0Kiemelte: a gazdas\u00e1got siker\u00fclt visszaterelni arra a n\u00f6veked\u00e9si p\u00e1ly\u00e1ra, ahol a koronav\u00edrus-j\u00e1rv\u00e1ny el\u0151tt j\u00e1rt, a gazdas\u00e1g j\u00f3l teljes\u00edt. Id\u00e9n novemberben m\u00e1r minden nyugd\u00edjas megkapta a 80 ezer forintos nyugd\u00edjpr\u00e9miumot, \"de itt nem szeretn\u00e9nk meg\u00e1llni\" - hangs\u00falyozta.\n\u00a0\u00a0\u00a0\u00a0Orb\u00e1n Viktor k\u00f6z\u00f6lte: j\u00f6v\u0151re 5 sz\u00e1zal\u00e9kkal emelik a nyugd\u00edjakat \u00e9s visszavezetik \"a baloldal \u00e1ltal elvett 13. havi nyugd\u00edjat is\", amelyet febru\u00e1rban kap k\u00e9zhez minden nyugd\u00edjas. Az err\u0151l sz\u00f3l\u00f3 rendeletet ma \u00edrt\u00e1k al\u00e1 - tette hozz\u00e1 a minisztereln\u00f6k.\n\nMTI 2021. december 7.\n\n"}]