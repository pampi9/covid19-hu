[{"date": "2021-12-15 10:13", "url": "https://koronavirus.gov.hu/cikkek/szijjarto-ujabb-200-ezer-vakcinaval-segiti-magyarorszag-egyiptomot", "h1": "Szijj\u00e1rt\u00f3: \u00fajabb 200 ezer vakcin\u00e1val seg\u00edti Magyarorsz\u00e1g Egyiptomot", "body": "\nEgyiptomnak \u00fajabb 200 ezer vakcin\u00e1val seg\u00edt\u00fcnk, ez\u00e1ltal az eddig nyolc orsz\u00e1gnak k\u00fcld\u00f6tt magyar vakcinaadom\u00e1nyok sz\u00e1ma meghaladja a 2,5 milli\u00f3t - jelentette be szerda reggel a k\u00fclgazdas\u00e1gi \u00e9s k\u00fcl\u00fcgyminiszter a Facebook-oldal\u00e1n k\u00f6zz\u00e9tett vide\u00f3ban.\n\n\nA Tun\u00e9zi\u00e1ba indul\u00f3 Szijj\u00e1rt\u00f3 P\u00e9ter utaz\u00e1sa el\u0151tt, a Ferihegyi rep\u00fcl\u0151t\u00e9ren arr\u00f3l besz\u00e9lt, hogy Egyiptom fontos szerepet t\u00f6lt be Eur\u00f3pa biztons\u00e1g\u00e1nak szavatol\u00e1s\u00e1ban, hiszen az elm\u00falt \u00f6t \u00e9vben \"eredm\u00e9nyesen g\u00e1tolta meg az illeg\u00e1lis migr\u00e1nsok Eur\u00f3pa ir\u00e1ny\u00e1ba t\u00f6rt\u00e9n\u0151 megindul\u00e1s\u00e1t\".\n\u00a0\u00a0\u00a0\u00a0Nek\u00fcnk fontos, hogy Egyiptom sikeres, biztons\u00e1gos \u00e9s stabil legyen, \u00e9s ehhez j\u00e1rul most hozz\u00e1 Magyarorsz\u00e1g 200 ezer vakcin\u00e1val, annak \u00e9rdek\u00e9ben, hogy az olt\u00e1si kamp\u00e1nyukat fel tudj\u00e1k gyors\u00edtani \u00e9s a j\u00e1rv\u00e1nnyal szemben tudjanak v\u00e9dekezni - fogalmazott Szijj\u00e1rt\u00f3 P\u00e9ter.\n\nMTI 2021. december 15.\n\n"}]