[{"date": "2021-12-15 11:45", "url": "https://koronavirus.gov.hu/cikkek/szijjarto-megallapodas-szuletett-tuneziaval-az-oltasi-igazolvanyok-kolcsonos-elismereserol", "h1": "Szijj\u00e1rt\u00f3: meg\u00e1llapod\u00e1s sz\u00fcletett Tun\u00e9zi\u00e1val az olt\u00e1si igazolv\u00e1nyok k\u00f6lcs\u00f6n\u00f6s elismer\u00e9s\u00e9r\u0151l", "body": "\nMeg\u00e1llapod\u00e1s sz\u00fcletett Tun\u00e9zi\u00e1val a v\u00e9detts\u00e9gi igazolv\u00e1nyok k\u00f6lcs\u00f6n\u00f6s elismer\u00e9s\u00e9r\u0151l, \u00edgy cs\u00fct\u00f6rt\u00f6kt\u0151l a koronav\u00edrus ellen beoltott magyar \u00e1llampolg\u00e1rok a vakcina t\u00edpus\u00e1t\u00f3l f\u00fcggetlen\u00fcl negat\u00edv PCR-teszttel szabadon beutazhatnak az orsz\u00e1gba - jelentette be a t\u00e1rca k\u00f6zlem\u00e9nye szerint Szijj\u00e1rt\u00f3 P\u00e9ter k\u00fclgazdas\u00e1gi \u00e9s k\u00fcl\u00fcgyminiszter szerd\u00e1n Tuniszban.\n\n\nA t\u00e1rcavezet\u0151 a tun\u00e9ziai koll\u00e9g\u00e1j\u00e1val, Oszman Dzserandival tartott k\u00f6z\u00f6s sajt\u00f3t\u00e1j\u00e9koztat\u00f3n kiemelte, hogy az \u00e9szak-afrikai \u00e1llam n\u00e9pszer\u0171 utaz\u00e1si c\u00e9lpont, ahol a vil\u00e1gj\u00e1rv\u00e1ny el\u0151tt, 2019-ben mintegy 15 ezer magyar turist\u00e1t regisztr\u00e1ltak.\n\u00a0\u00a0\u00a0\u00a0A korm\u00e1ny a mostanival egy\u00fctt eddig huszonhat orsz\u00e1ggal k\u00f6t\u00f6tt k\u00e9toldal\u00fa egyezm\u00e9nyt az olt\u00e1si igazolv\u00e1nyok k\u00f6lcs\u00f6n\u00f6s elismer\u00e9s\u00e9r\u0151l.\n\u00a0\u00a0\u00a0\u00a0A felek ezt megel\u0151z\u0151en meg\u00e1llapod\u00e1st \u00edrtak al\u00e1 a szoci\u00e1lis, a diplom\u00e1ciai k\u00e9pz\u00e9si, a kultur\u00e1lis \u00e9s az eg\u00e9szs\u00e9g\u00fcgyi, valamint a magyar Eximbank \u00e9s a tun\u00e9ziai Nemzeti Mez\u0151gazdas\u00e1gi Bank k\u00f6z\u00f6tti egy\u00fcttm\u0171k\u00f6d\u00e9sr\u0151l.\n\u00a0\u00a0\u00a0\u00a0Szijj\u00e1rt\u00f3 P\u00e9ter a nap folyam\u00e1n Kaisz Sza\u00edd tun\u00e9ziai eln\u00f6kkel, illetve t\u00f6bb m\u00e1s miniszterrel is tal\u00e1lkozik Tuniszban.\n\nMTI 2021. december 15.\n\n"}]