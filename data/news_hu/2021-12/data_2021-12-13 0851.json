[{"date": "2021-12-13 08:51", "url": "https://koronavirus.gov.hu/cikkek/6-millio-191-ezer-beoltott-16-017-az-uj-fertozott-elhunyt-455-beteg", "h1": "6 milli\u00f3 191 ezer a beoltott, 16 017 az \u00faj fert\u0151z\u00f6tt, elhunyt 455 beteg", "body": "\nA h\u00e9tv\u00e9gi \u00f6sszes\u00edtett adatokat k\u00f6z\u00f6lj\u00fck. A beoltottak sz\u00e1ma 6 190 822 f\u0151, k\u00f6z\u00fcl\u00fck\u00a05 893 531 f\u0151 m\u00e1r a m\u00e1sodik olt\u00e1s\u00e1t is megkapta, 3 005 109 f\u0151 pedig m\u00e1r a harmadik olt\u00e1st is felvett\u00e9k. Az elm\u00falt h\u00e1rom nap alatt 16 017 \u00faj fert\u0151z\u00f6ttet igazoltak, ezzel a j\u00e1rv\u00e1ny kezdete \u00f3ta \u00f6sszesen 1 198 939 f\u0151re n\u0151tt a beazonos\u00edtott fert\u0151z\u00f6ttek sz\u00e1ma. Az elm\u00falt h\u00e1rom nap elhunyt 455 t\u00f6bbs\u00e9g\u00e9ben id\u0151s, kr\u00f3nikus beteg, \u00edgy az elhunytak sz\u00e1ma 36\u00a0884 f\u0151re emelkedett. A gy\u00f3gyultak sz\u00e1ma folyamatosan n\u0151, jelenleg 991 639 f\u0151, az akt\u00edv fert\u0151z\u00f6ttek sz\u00e1ma pedig 170 416 f\u0151re cs\u00f6kkent. 6531 koronav\u00edrusos beteget \u00e1polnak k\u00f3rh\u00e1zban, k\u00f6z\u00fcl\u00fck 565-en vannak l\u00e9legeztet\u0151g\u00e9pen.\u00a0Az elm\u00falt h\u00e1rom h\u00e9tben zajlott \u00a0Olt\u00e1si akci\u00f3 vas\u00e1rnap este lez\u00e1rult, \u00f6sszesen 1 milli\u00f3 436 ezren vettek fel olt\u00e1st, k\u00f6z\u00fcl\u00fck 1 milli\u00f3 171 ezer f\u0151 m\u00e1r a meger\u0151s\u00edt\u0151 olt\u00e1st vette fel, \u00e9s 166 ezer f\u0151 eddig oltatlan ember is \u00fagy d\u00f6nt\u00f6tt, hogy felveszi az els\u0151 olt\u00e1s\u00e1t. \u00a0Szombaton megny\u00edlt az id\u0151pontfoglal\u00f3 az 5-11 \u00e9ves gyermekek olt\u00e1s\u00e1hoz,\u00a0az \u00e9rv\u00e9nyes\u00edtett regisztr\u00e1ci\u00f3val rendelkez\u0151 sz\u00fcl\u0151k fognak tudni id\u0151pontot foglalni.\n\nA h\u00e1rom hetes Olt\u00e1si akci\u00f3 teh\u00e1t lez\u00e1rult, a k\u00f3rh\u00e1zi olt\u00f3pontok m\u00e1t\u00f3l ism\u00e9t norm\u00e1l menetrendben oltanak, aki szeretn\u00e9 beoltatni mag\u00e1t az a \u00a0www.eeszt.gov.hu\u00a0honlapon foglalhat mag\u00e1nak id\u0151pontot, ha m\u00e1r rendelkezik \u00e9rv\u00e9nyes regisztr\u00e1ci\u00f3val, vagy a h\u00e1ziorvos\u00e1t\u00f3l is k\u00e9rheti az olt\u00e1s bead\u00e1s\u00e1t. Tov\u00e1bbi Olt\u00e1si akci\u00f3k is v\u00e1rhat\u00f3ak a k\u00f6zelj\u00f6v\u0151ben, ezekr\u0151l hamarosan t\u00e1j\u00e9koztat\u00e1st adunk.\nSzombaton megny\u00edlt az internetes id\u0151pontfoglal\u00f3 az 5-11 \u00e9vesek gyermekek olt\u00e1s\u00e1hoz. Az id\u0151pontfoglal\u00f3ba azok a sz\u00fcl\u0151k tudnak bel\u00e9pni, akik az elm\u00falt napokban hi\u00e1nytalan adatokkal regisztr\u00e1lt\u00e1k gyermek\u00fcket \u00e9s regisztr\u00e1ci\u00f3jukat m\u00e1r \u00e9rv\u00e9nyes\u00edtett\u00e9k. A gyermekek olt\u00e1sa december 15-\u00e9n szerd\u00e1n kezd\u0151dik az erre kijel\u00f6lt k\u00f3rh\u00e1zi olt\u00f3pontokon. Az els\u0151 gyermekvakcina sz\u00e1ll\u00edtm\u00e1ny v\u00e1rhat\u00f3an kedden \u00e9rkezik Magyarorsz\u00e1gra \u00e9s 69 ezer gyermek olt\u00e1s\u00e1t teszi lehet\u0151v\u00e9. Minden 5-11 \u00e9ves gyermek olthat\u00f3, ha a sz\u00fcl\u0151\u00a0k\u00e9ri, \u00e9s az olt\u00e1snak nincs ellenjavallata. Akut, l\u00e1zas betegs\u00e9g eset\u00e9n az olt\u00e1s ellenjavalt.\nAz id\u0151pontfoglal\u00f3 el\u00e9rhet\u0151s\u00e9ge:\u00a0https://www.eeszt.gov.hu/hu/web/guest/covid-oltas-idopontfoglalas\nGyermek regisztr\u00e1l\u00e1sa olt\u00e1sra: www.vakcinainfo.gov.hu\u00a0\u00a0\n\n\n\n\n\n\n\nVakcinainf\u00f3\nwww.vakcinainfo.gov.hu\nEzen az oldalon lehet regisztr\u00e1lni a koronav\u00edrus elleni olt\u00e1sra. Az olt\u00e1s \u00f6nk\u00e9ntes \u00e9s ingyenes. Amennyiben szeretn\u00e9 beoltatni mag\u00e1t, regisztr\u00e1ljon most.\n\n\n\n\n\nA k\u00f3rh\u00e1zi olt\u00f3pontok mellett a\u00a0vakcin\u00e1t ig\u00e9nyl\u0151 h\u00e1zi gyermekorvosokn\u00e1l is lesz majd olt\u00e1s. A h\u00e1zi gyermekorvosok \u00e9s vegyes praxisok az \u00e1ltaluk leadott ig\u00e9ny szerint\u00a0 kapnak majd vakcin\u00e1t.\u00a0\nB\u0151vebben: https://koronavirus.gov.hu/cikkek/megnyilt-az-idopontfoglalo-az-5-11-eves-gyermekek-oltasahoz\n\n\n\n\n\n\n\nMegny\u00edlt az id\u0151pontfoglal\u00f3 az 5-11 \u00e9ves gyermekek olt\u00e1s\u00e1hoz\nkoronavirus.gov.hu\nA mai napon megny\u00edlt az internetes id\u0151pontfoglal\u00f3 az 5-11 \u00e9vesek gyermekek olt\u00e1s\u00e1hoz. Az id\u0151pontfoglal\u00f3ba azok a sz\u00fcl\u0151k tudnak bel\u00e9pni, akik az elm\u00falt napokban hi\u00e1nytalan adatokkal regisztr\u00e1lt\u00e1k gyermek\u00fcket \u00e9s regisztr\u00e1ci\u00f3jukat m\u00e1r \u00e9rv\u00e9nyes\u00edtett\u00e9k. A gyermekek olt\u00e1sa december 15-\u00e9n szerd\u00e1n kezd\u0151dik az erre kijel\u00f6lt k\u00f3rh\u00e1zi olt\u00f3pontokon.\u00a0\n\n\n\n\nMindenkinek javasolt a meger\u0151s\u00edt\u0151 harmadik olt\u00e1s felv\u00e9tele, aki 4 h\u00f3napn\u00e1l r\u00e9gebben kapta meg el\u0151z\u0151 olt\u00e1s\u00e1t, mert a kor\u00e1bbi v\u00e9d\u0151olt\u00e1sok ut\u00e1n kialakul\u00f3 v\u00e9detts\u00e9g n\u00e9h\u00e1ny h\u00f3nap eltelt\u00e9vel gyeng\u00fclhet, a meger\u0151s\u00edt\u0151 olt\u00e1s azonban ism\u00e9t 80-90%-ra k\u00e9pes emelni a v\u00e9detts\u00e9get.\nAz eg\u00e9szs\u00e9g\u00fcgyi int\u00e9zm\u00e9nyek \u00e9s a t\u00f6megk\u00f6zleked\u00e9s mellett tov\u00e1bbra is maszkot kell viselni az \u00fczletekben,\u00a0a bev\u00e1s\u00e1rl\u00f3k\u00f6zpontokban, a post\u00e1kon, az \u00fcgyf\u00e9lszolg\u00e1latokon, a sz\u00ednh\u00e1zakban, a mozikban, a m\u00fazeumokban \u00e9s sportrendezv\u00e9nyeken. A belt\u00e9ri kultur\u00e1lis \u00e9s egy\u00e9b rendezv\u00e9nyeken, az edz\u0151termekben, az uszod\u00e1kban, a f\u00fcrd\u0151kben, valamint a\u00a0 vend\u00e9gl\u00e1t\u00f3 \u00fczletekben pedig az ott dolgoz\u00f3knak k\u00f6telez\u0151 a maszkhaszn\u00e1lat.\u00a0\nAz \u00e1toltotts\u00e1g n\u00f6vel\u00e9se \u00e9rdek\u00e9ben a munk\u00e1ltat\u00f3k el\u0151\u00edrhatj\u00e1k az olt\u00e1s felv\u00e9tel\u00e9t dolgoz\u00f3iknak. Az\u00a0 \u00e1llami szf\u00e9r\u00e1ban elv\u00e1rt az olt\u00e1s felv\u00e9tele, az \u00f6nkorm\u00e1nyzatokn\u00e1l a k\u00e9rd\u00e9sben a polg\u00e1rmesterek d\u00f6nthetnek. \u00a0A dolgoz\u00f3iknak olt\u00e1st el\u0151\u00edr\u00f3 v\u00e1llalatok a megyei olt\u00e1si munkacsoportokt\u00f3l is k\u00e9rhetnek vakcin\u00e1t, ez esetben az \u00fczemorvosok is elv\u00e9gezhetik az olt\u00e1st.\n\n"}]