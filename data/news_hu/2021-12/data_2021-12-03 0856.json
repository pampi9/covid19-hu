[{"date": "2021-12-03 08:56", "url": "https://koronavirus.gov.hu/cikkek/6-millio-146-ezer-beoltott-10-143-az-uj-fertozott-elhunyt-191-beteg", "h1": "6 milli\u00f3 146 ezer a beoltott, 10 143 az \u00faj fert\u0151z\u00f6tt, elhunyt 191 beteg", "body": "\nA beoltottak sz\u00e1ma 6 145 984 f\u0151, k\u00f6z\u00fcl\u00fck\u00a05 858 119 f\u0151 m\u00e1r a m\u00e1sodik olt\u00e1s\u00e1t is megkapta, 2 665 330 f\u0151 pedig m\u00e1r a harmadik olt\u00e1st is felvett\u00e9k. 10 143 \u00faj fert\u0151z\u00f6ttet igazoltak, ezzel a j\u00e1rv\u00e1ny kezdete \u00f3ta \u00f6sszesen 1 134 869 f\u0151re n\u0151tt a beazonos\u00edtott fert\u0151z\u00f6ttek sz\u00e1ma. Elhunyt 191 t\u00f6bbs\u00e9g\u00e9ben id\u0151s, kr\u00f3nikus beteg, \u00edgy az elhunytak sz\u00e1ma 35 122 f\u0151re emelkedett. A gy\u00f3gyultak sz\u00e1ma folyamatosan n\u0151, jelenleg 910 745 f\u0151, az akt\u00edv fert\u0151z\u00f6ttek sz\u00e1ma pedig 189 002 f\u0151re emelkedett. 7463 koronav\u00edrusos beteget \u00e1polnak k\u00f3rh\u00e1zban, k\u00f6z\u00fcl\u00fck 566-an vannak l\u00e9legeztet\u0151g\u00e9pen.\u00a0Az\u00a0Olt\u00e1si akci\u00f3ban m\u00e1r \u00f6sszesen 1 milli\u00f3 16 ezren vettek fel olt\u00e1st, k\u00f6z\u00fcl\u00fck 831 ezren m\u00e1r a meger\u0151s\u00edt\u0151 harmadik olt\u00e1st vett\u00e9k fel. A sikerre val\u00f3 tekintettel a korm\u00e1ny m\u00e9g egy h\u00e9ttel meghosszabb\u00edtotta az Olt\u00e1si akci\u00f3t, \u00edgy december 12. vas\u00e1rnapig tov\u00e1bbra is\u00a0ak\u00e1r el\u0151zetes id\u0151pontfoglal\u00e1s n\u00e9lk\u00fcl is lehet menni az olt\u00f3pontokra reggel 7 \u00f3ra \u00e9s este 19 \u00f3ra k\u00f6z\u00f6tt.\n\nA harmadik meger\u0151s\u00edt\u0151 olt\u00e1s fontoss\u00e1g\u00e1ra h\u00edvta fel a figyelmet p\u00e9ntek reggeli nyilatkozat\u00e1ban Orb\u00e1n Viktor minisztereln\u00f6k, mert hat h\u00f3nap ut\u00e1n cs\u00f6kken a koronav\u00edrus elleni olt\u00e1sok hat\u00e1sa, viszont a v\u00e9detts\u00e9g az ism\u00e9tl\u0151 olt\u00e1ssal \u00fajra 90 sz\u00e1zal\u00e9k f\u00f6l\u00e9 n\u00f6velhet\u0151. Kiemelte, hogy a harmadik olt\u00e1st eddig a lakoss\u00e1g 27 sz\u00e1zal\u00e9ka vette fel, ami messze meghaladja\u00a0 az uni\u00f3s 10%-os \u00e1tlagot.\nA k\u00f3rh\u00e1zak december 12. vas\u00e1rnapig\u00a0 megemelt olt\u00e1si kapacit\u00e1ssal v\u00e1rj\u00e1k az \u00e9rkez\u0151ket\u00a0 ak\u00e1r az els\u0151, ak\u00e1r az elmaradt m\u00e1sodik, vagy a meger\u0151s\u00edt\u0151 harmadik olt\u00e1sra.\u00a0\u00a0 Az oltatlanok el\u0151zetes regisztr\u00e1ci\u00f3 n\u00e9lk\u00fcl is \u00e9rkezhetnek az olt\u00f3pontra, ez esetben regisztr\u00e1ci\u00f3jukat a helysz\u00ednen v\u00e9gzik\u00a0\u00a0el. Akik id\u0151pontfoglal\u00e1s n\u00e9lk\u00fcl \u00e9rkeznek, azokat \u00e9rkez\u00e9si sorrendben fogj\u00e1k beoltani.\u00a0Aki el\u0151zetesen regisztr\u00e1lt \u00e9s foglalt az interneten id\u0151pontot az elker\u00fclheti a v\u00e1rakoz\u00e1st.\u00a0\u00a0\nAz Eur\u00f3pai Gy\u00f3gyszer\u00fcgyn\u00f6ks\u00e9g (EMA) m\u00falt h\u00e9t cs\u00fct\u00f6rt\u00f6k\u00f6n enged\u00e9lyezte az 5-11 \u00e9vesek olt\u00e1s\u00e1t is a Pfizer-vakcin\u00e1val. Az els\u0151 gyermekek olt\u00e1s\u00e1ra val\u00f3\u00a0vakcinasz\u00e1ll\u00edtm\u00e1ny v\u00e1rhat\u00f3an december13-\u00e1n\u00a0\u00e9rkezik, az olt\u00e1s menet\u00e9r\u0151l a sz\u00fcl\u0151k id\u0151ben t\u00e1j\u00e9koztat\u00e1st kapnak.\nAz eg\u00e9szs\u00e9g\u00fcgyi int\u00e9zm\u00e9nyek \u00e9s a t\u00f6megk\u00f6zleked\u00e9s mellett ism\u00e9t maszkot kell viselni az \u00fczletekben,\u00a0a bev\u00e1s\u00e1rl\u00f3k\u00f6zpontokban, a post\u00e1kon, az \u00fcgyf\u00e9lszolg\u00e1latokon, a sz\u00ednh\u00e1zakban, a mozikban, a m\u00fazeumokban \u00e9s sportrendezv\u00e9nyeken. A belt\u00e9ri kultur\u00e1lis \u00e9s egy\u00e9b rendezv\u00e9nyeken, az edz\u0151termekben, az uszod\u00e1kban, a f\u00fcrd\u0151kben, valamint a\u00a0 vend\u00e9gl\u00e1t\u00f3 \u00fczletekben pedig az ott dolgoz\u00f3knak k\u00f6telez\u0151 a maszkhaszn\u00e1lat. A b\u00f6lcs\u0151d\u00e9kben, az \u00f3vod\u00e1kban, az iskol\u00e1kban az igazgat\u00f3k \u00e9s a fels\u0151oktat\u00e1si int\u00e9zm\u00e9nyekben a rektorok, az egy\u00e9b munkahelyeken a munk\u00e1ltat\u00f3k hat\u00e1rozhatj\u00e1k meg a maszkvisel\u00e9s szab\u00e1lyait.\u00a0Az eg\u00e9szs\u00e9g\u00fcgyi\u00a0 dolgoz\u00f3k \u00e9s a betegek v\u00e9delme, valamint betegell\u00e1t\u00e1s zavartalans\u00e1ga \u00e9rdek\u00e9ben az eg\u00e9szs\u00e9g\u00fcgyi dolgoz\u00f3k sz\u00e1m\u00e1ra k\u00f6telez\u0151 a meger\u0151s\u00edt\u0151\u00a0 harmadik olt\u00e1s felv\u00e9tele. B\u0151vebben:\u00a0https://koronavirus.gov.hu/cikkek/szombattol-ismet-kotelezo-maszk-az-uzletekben-bevasarlokozpontokban\nAz \u00e1toltotts\u00e1g n\u00f6vel\u00e9se \u00e9rdek\u00e9ben a munk\u00e1ltat\u00f3k el\u0151\u00edrhatj\u00e1k az olt\u00e1s felv\u00e9tel\u00e9t dolgoz\u00f3iknak. Az\u00a0 \u00e1llami szf\u00e9r\u00e1ban elv\u00e1rt az olt\u00e1s felv\u00e9tele, az \u00f6nkorm\u00e1nyzatokn\u00e1l a k\u00e9rd\u00e9sben a polg\u00e1rmesterek d\u00f6nthetnek. \u00a0A dolgoz\u00f3iknak olt\u00e1st el\u0151\u00edr\u00f3 v\u00e1llalatok a megyei olt\u00e1si munkacsoportokt\u00f3l is k\u00e9rhetnek vakcin\u00e1t, ez esetben az \u00fczemorvosok is elv\u00e9gezhetik az olt\u00e1st.\nA magyar lakoss\u00e1g t\u00f6bbs\u00e9ge regisztr\u00e1lt v\u00e9d\u0151olt\u00e1sra \u00e9s m\u00e1r fel is vette azt, aki m\u00e9g nem, az tov\u00e1bbra is megteheti a\u00a0www.vakcinainfo.gov.hu\u00a0honlapon. A regisztr\u00e1ci\u00f3 ut\u00e1n a h\u00e1ziorvosn\u00e1l \u00e9s az interneten is lehet\u0151s\u00e9g van olt\u00e1sra id\u0151pontot foglalni a \u00a0www.eeszt.gov.hu\u00a0honlapon. Az id\u0151pontfoglal\u00f3ban minden \u00e9rv\u00e9nyes regisztr\u00e1ci\u00f3val rendelkez\u0151 tud olt\u00e1sra id\u0151pontot foglalni az els\u0151, az elmaradt m\u00e1sodik \u00e9s a harmadik olt\u00e1sra is.\u00a0\n\n\u00a0\n\n"}]