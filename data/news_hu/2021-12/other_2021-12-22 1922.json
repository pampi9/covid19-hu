[{"date": "2021-12-22 19:22", "url": "https://koronavirus.gov.hu/cikkek/januarban-tobb-oltasi-akcio-lesz", "h1": "Janu\u00e1rban t\u00f6bb olt\u00e1si akci\u00f3 is lesz", "body": "\nAz eddigi olt\u00e1si akci\u00f3k siker\u00e9re \u00e9s az omikron\u00a0v\u00edrusvari\u00e1ns magyarorsz\u00e1gi megjelen\u00e9s\u00e9re tekintettel janu\u00e1rban t\u00f6bb olt\u00e1si akci\u00f3 is lesz a k\u00f3rh\u00e1zi olt\u00f3pontokon \u00e9s a j\u00e1r\u00e1si sz\u00e9khelyek szakrendel\u0151iben, amikor ism\u00e9t el\u0151zetes id\u0151pontfoglal\u00e1s n\u00e9lk\u00fcl\u00a0\u00e9s helysz\u00edni regisztr\u00e1ci\u00f3val lehet majd k\u00e9rni az olt\u00e1st. Emellett az Orsz\u00e1gos Olt\u00e1si Munkacsoport a h\u00e1ziorvosokat is felk\u00e9ri arra, hogy a rendel\u00e9si id\u0151ben v\u00e9gzett olt\u00e1sokon t\u00fal,\u00a0\u0151k is\u00a0tartsanak kifejezetten olt\u00e1si akci\u00f3napokat.\n\nA terv szerint\u00a0janu\u00e1rban minden cs\u00fct\u00f6rt\u00f6k \u00e9s p\u00e9ntek d\u00e9lut\u00e1n, \u00e9s szombaton lesz olt\u00e1si\u00a0akci\u00f3 a \u00a0k\u00f3rh\u00e1zi olt\u00f3pontokon\u00a0 \u00e9s j\u00e1r\u00e1sk\u00f6zponti szakrendel\u0151kben\u00a0olt\u00f3pontokon.\u00a0Ekkor el\u0151zetes id\u0151pontfoglal\u00e1s n\u00e9lk\u00fcl \u00e9s helysz\u00edni regisztr\u00e1ci\u00f3val lehet menni olt\u00e1sra.\u00a0\nOlt\u00e1si akci\u00f3 a k\u00f3rh\u00e1zi \u00e9s j\u00e1r\u00e1sk\u00f6zponti olt\u00f3pontokon:\n\n2022. janu\u00e1r 6-7. (cs\u00fct\u00f6rt\u00f6k-p\u00e9ntek) 14-18 \u00f3ra k\u00f6z\u00f6tt\n2022. janu\u00e1r 8. (szombat) 10-18 \u00f3ra k\u00f6z\u00f6tt,\n2022. janu\u00e1r 13-14. (cs\u00fct\u00f6rt\u00f6k-p\u00e9ntek) 14-18 \u00f3ra k\u00f6z\u00f6tt\n2022. janu\u00e1r 15. (szombat) 10-18 \u00f3ra k\u00f6z\u00f6tt,\n2022. janu\u00e1r 20-21. (cs\u00fct\u00f6rt\u00f6k-p\u00e9ntek) 14-18 \u00f3ra k\u00f6z\u00f6tt,\n2022. janu\u00e1r 22. (szombat) 10-18 \u00f3ra k\u00f6z\u00f6tt,\n2022. janu\u00e1r 27-28. (cs\u00fct\u00f6rt\u00f6k-p\u00e9ntek) 14-18 \u00f3ra k\u00f6z\u00f6tt.\n2022. janu\u00e1r 29. (szombat) 10-18 \u00f3ra k\u00f6z\u00f6tt,\n\nA h\u00e1ziorvosok is\u00a0folytatj\u00e1k az olt\u00e1st a rendel\u00e9si id\u0151ben, \u00e9s \u0151ket emellett arra k\u00e9rj\u00fck,\u00a0\u00a0hogy\u00a0legal\u00e1bb egy janu\u00e1ri p\u00e9ntek\u00a0d\u00e9lut\u00e1n \u00e9s szombaton is oltsanak el\u0151zetes bejelentkez\u00e9s n\u00e9lk\u00fcl. Ha a h\u00e1ziorvos v\u00e1llalja, akkor term\u00e9szetesen nem csak egy, hanem ak\u00e1r n\u00e9gy alkalommal is tarthat olt\u00e1si akci\u00f3t.\nA h\u00e1ziorvosok sz\u00e1m\u00e1ra az orsz\u00e1gos tisztif\u0151orvos hivatalosan is elrendeli az olt\u00e1si\u00a0akci\u00f3napokat, \u00edgy\u00a0a szombati olt\u00e1si\u00a0akci\u00f3napokra\u00a0k\u00fcl\u00f6n t\u00e9r\u00edt\u00e9sre jogosult\u00a0 Az Orsz\u00e1gos Olt\u00e1si Munkacsoport a h\u00e1ziorvosok\u00a0 \u00e9s helyi lakoss\u00e1g min\u00e9l sz\u00e9lesebb k\u00f6r\u0171\u00a0bevon\u00e1sa \u00e9rdek\u00e9ben a polg\u00e1rmestereket is meg fogja sz\u00f3l\u00edtani.\nAz Orsz\u00e1gos Olt\u00e1si Munkacsoport v\u00e9gzi az el\u0151k\u00e9sz\u00fcleteket, \u00e9s v\u00e9gleges\u00edti a terveket. A tov\u00e1bbi tudnival\u00f3kr\u00f3l k\u00fcl\u00f6n t\u00e1j\u00e9koztat\u00e1st adunk.\n\u00a0\n\n\n"}]