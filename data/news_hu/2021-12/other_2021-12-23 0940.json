[{"date": "2021-12-23 09:40", "url": "https://koronavirus.gov.hu/cikkek/zsigo-jovore-csaladokert-fog-dolgozni-kormany", "h1": "Zsig\u00f3: j\u00f6v\u0151re is a csal\u00e1dok\u00e9rt fog dolgozni a korm\u00e1ny", "body": "\nEz az \u00e9v a csal\u00e1dokr\u00f3l sz\u00f3lt, \u00e9s j\u00f6v\u0151re is \u00e9rt\u00fck fog dolgozni a korm\u00e1ny - jelentette ki a csal\u00e1dok\u00e9rt felel\u0151s t\u00e1rca n\u00e9lk\u00fcli miniszter parlamenti \u00e1llamtitk\u00e1ra cs\u00fct\u00f6rt\u00f6k\u00f6n a korm\u00e1ny Facebook-oldal\u00e1ra felt\u00f6lt\u00f6tt vide\u00f3ban.\u00a0A korm\u00e1ny fontosnak tartja, hogy a koronav\u00edrus-j\u00e1rv\u00e1ny okozta gazdas\u00e1gi v\u00e1ls\u00e1g ut\u00e1n Magyarorsz\u00e1g meger\u0151s\u00f6dj\u00f6n, ez\u00e9rt tov\u00e1bbra is minden eszk\u00f6zzel seg\u00edtj\u00fck a gyermeket nevel\u0151 \u00e9s gyermekv\u00e1llal\u00e1st tervez\u0151 csal\u00e1dokat.\n\nZsig\u00f3 R\u00f3bert k\u00f6z\u00f6lte: az idei k\u00f6lts\u00e9gvet\u00e9sben k\u00e9t \u00e9s f\u00e9lszer annyi t\u00e1mogat\u00e1s biztos\u00edtottak a csal\u00e1dok sz\u00e1m\u00e1ra, mint 2010-ben, j\u00f6v\u0151re pedig m\u00e1r 3500 milli\u00e1rd forintnyi \u00f6sszeg, vagyis a GDP 6,2 sz\u00e1zal\u00e9ka \u00e1ll majd rendelkez\u00e9sre.\n\u00a0\u00a0\u00a0\u00a0\"A csal\u00e1dbar\u00e1t fordulat n\u00e9lk\u00fcl t\u00edz \u00e9v alatt 123 ezer gyermekkel kevesebb sz\u00fcletett volna. Huszon\u00f6t \u00e9ve nem volt ilyen magas a gyermekv\u00e1llal\u00e1si kedv, mint most\" - emelte ki a politikus.\n\u00a0\u00a0\u00a0\u00a0Zsig\u00f3 R\u00f3bert felid\u00e9zte: id\u00e9n emelkedett a gyed \u00e9s a gyod, mik\u00f6zben a brutt\u00f3 fizet\u00e9s 70 sz\u00e1zal\u00e9k\u00e1r\u00f3l a 100 sz\u00e1zal\u00e9k\u00e1ra n\u00f6velt\u00e9k a csed \u00f6sszeg\u00e9t, valamint elind\u00edtott\u00e1k \"minden id\u0151k legnagyobb\" otthonteremt\u00e9si programj\u00e1t, amelyben nemcsak az \u00faj lak\u00e1sok \u00e9p\u00edt\u00e9s\u00e9t, hanem a r\u00e9giek fel\u00faj\u00edt\u00e1s\u00e1t is t\u00e1mogatj\u00e1k.\n\nMTI\n\n"}]