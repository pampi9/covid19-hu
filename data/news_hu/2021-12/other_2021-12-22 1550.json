[{"date": "2021-12-22 15:50", "url": "https://koronavirus.gov.hu/cikkek/orban-lakossagi-kamatstopot-vezetunk-be-jelzaloghitelekre", "h1": "Orb\u00e1n: lakoss\u00e1gi kamatstopot vezet\u00fcnk be a jelz\u00e1loghitelekre", "body": "\nF\u00e9l\u00e9ves lakoss\u00e1gi kamatstop bevezet\u00e9s\u00e9t jelentette be a jelz\u00e1log alap\u00fa hitelekre szerd\u00e1n k\u00f6z\u00f6ss\u00e9gi m\u00e9diaoldal\u00e1n Orb\u00e1n Viktor minisztereln\u00f6k.\n\nK\u00f6z\u00f6lte: a j\u00f6v\u0151 janu\u00e1r elej\u00e9n hat\u00e1lyba l\u00e9p\u0151 int\u00e9zked\u00e9ssel okt\u00f3ber v\u00e9gi szinten r\u00f6gz\u00edtik a jelz\u00e1log alap\u00fa hitelek kamatait; ami azt jelenti, hogy a febru\u00e1ri t\u00f6rleszt\u0151r\u00e9szlet m\u00e1r alacsonyabb lesz, mint a kor\u00e1bbiak.\n\u00a0\u00a0\u00a0\u00a0Magyarorsz\u00e1gnak el\u0151re kell mennie \u00e9s nem h\u00e1tra - mondta a korm\u00e1nyf\u0151. A szerdai korm\u00e1ny\u00fcl\u00e9s legfontosabb k\u00e9rd\u00e9sei k\u00f6z\u00f6tt az \u00e1remelked\u00e9st, az infl\u00e1ci\u00f3t eml\u00edtette.\n\u00a0\u00a0\u00a0\u00a0Eg\u00e9sz Eur\u00f3pa szenved, mert n\u0151nek az energia\u00e1rak. Magyarorsz\u00e1g v\u00e9dekezik, v\u00e9di a csal\u00e1dokat. Emelj\u00fck a minim\u00e1lb\u00e9rt, a nyugd\u00edjakat, fenntartjuk a rezsics\u00f6kkent\u00e9s politik\u00e1j\u00e1t \u00e9s r\u00f6gz\u00edtett \u00e1rat vezett\u00fcnk be az \u00fczemanyagok eset\u00e9ben is - fogalmazott Orb\u00e1n Viktor.\n\nMTI\n\n"}]