[{"date": "2021-12-14 13:00", "url": "https://koronavirus.gov.hu/cikkek/csutortok-delutantol-szombatig-ujabb-oltasi-akcio-lesz-az-oltopontokon", "h1": "Cs\u00fct\u00f6rt\u00f6k d\u00e9lut\u00e1nt\u00f3l szombatig \u00fajabb olt\u00e1si akci\u00f3 lesz az olt\u00f3pontokon", "body": "\nAz olt\u00e1si akci\u00f3hetek siker\u00e9re \u00e9s az omikron v\u00edrus magyarorsz\u00e1gi megjelen\u00e9s\u00e9re tekintettel \u00fajabb olt\u00e1si akci\u00f3 lesz december 16. cs\u00fct\u00f6rt\u00f6k \u00e9s december 18. szombat k\u00f6z\u00f6tt a k\u00f3rh\u00e1zi olt\u00f3pontokon. Ez\u00fattal is el\u0151zetes id\u0151pontfoglal\u00e1s n\u00e9lk\u00fcl \u00e9s helysz\u00edni regisztr\u00e1ci\u00f3val fel lehet venni ak\u00e1r az els\u0151, ak\u00e1r az elmaradt m\u00e1sodik, ak\u00e1r a meger\u0151s\u00edt\u0151 harmadik olt\u00e1st. A meger\u0151s\u00edt\u0151 olt\u00e1s mindenkinek aj\u00e1nlott, aki m\u00e1r 4 h\u00f3napn\u00e1l r\u00e9gebben kapta meg el\u0151z\u0151 olt\u00e1sait.\n\n\nAz olt\u00e1si akci\u00f3 keret\u00e9ben tov\u00e1bbra is 101 k\u00f3rh\u00e1zban lesz olt\u00e1s. A k\u00f6vetkez\u0151 id\u0151pontokban lehet menni az olt\u00f3pontokra el\u0151zetes id\u0151pontfoglal\u00e1s n\u00e9lk\u00fcl:\n\ndecember 16. cs\u00fct\u00f6rt\u00f6k\u00f6n 14-18 \u00f3ra k\u00f6z\u00f6tt,\ndecember 17. p\u00e9nteken 14-18 \u00f3ra k\u00f6z\u00f6tt,\ndecember 18. szombaton 10-18 \u00f3ra k\u00f6z\u00f6tt.\n\nAz olt\u00e1si akci\u00f3ban csak a 12 \u00e9v felettieket oltj\u00e1k a k\u00f3rh\u00e1zi olt\u00f3pontokon, az 5-11 \u00e9ves gyermekek olt\u00e1sa tov\u00e1bbra is csak id\u0151pontfoglal\u00e1ssal vagy h\u00e1zi gyermekorvosokn\u00e1l lehets\u00e9ges.\nAz olt\u00f3pontokon tov\u00e1bbra is \u00f6tf\u00e9le vakcina lesz el\u00e9rhet\u0151: Pfizer, Moderna, Janssen, Sinopharm \u00e9s AstraZeneca.\nAz Olt\u00e1si Munkacsoport janu\u00e1rra tov\u00e1bbi olt\u00e1si akci\u00f3napokat tervez, amikor a k\u00f3rh\u00e1zi olt\u00f3pontok mellett minden j\u00e1r\u00e1si sz\u00e9khelyen lesz olt\u00e1s \u00e9s a term\u00e9szetesen a h\u00e1ziorvosok is oltanak.\n\n"}]