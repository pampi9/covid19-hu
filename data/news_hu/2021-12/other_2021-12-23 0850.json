[{"date": "2021-12-23 08:50", "url": "https://koronavirus.gov.hu/cikkek/6-millio-246-ezer-beoltott-3586-az-uj-fertozott-elhunyt-140-beteg", "h1": "6 milli\u00f3 246 ezer a beoltott, 3586 az \u00faj fert\u0151z\u00f6tt, elhunyt 140 beteg", "body": "\nA beoltottak sz\u00e1ma 6 245 773 f\u0151, k\u00f6z\u00fcl\u00fck\u00a05 957 571 f\u0151 m\u00e1r a m\u00e1sodik olt\u00e1s\u00e1t is megkapta, 3 136 000 pedig m\u00e1r a harmadik olt\u00e1st is felvett\u00e9k. A beoltottak t\u00f6bb mint fele teh\u00e1t m\u00e1r a meger\u0151s\u00edt\u0151 olt\u00e1st is felvette. 3586 \u00faj fert\u0151z\u00f6ttet igazoltak, ezzel a j\u00e1rv\u00e1ny kezdete \u00f3ta \u00f6sszesen 1 237 330 f\u0151re n\u0151tt a beazonos\u00edtott fert\u0151z\u00f6ttek sz\u00e1ma. Elhunyt 140 t\u00f6bbs\u00e9g\u00e9ben id\u0151s, kr\u00f3nikus beteg, \u00edgy az elhunytak sz\u00e1ma 38 307 f\u0151re emelkedett. A gy\u00f3gyultak sz\u00e1ma folyamatosan n\u0151, jelenleg 1 071 772 f\u0151, az akt\u00edv fert\u0151z\u00f6ttek sz\u00e1ma pedig 127 251 f\u0151re cs\u00f6kkent. 4827 koronav\u00edrusos beteget \u00e1polnak k\u00f3rh\u00e1zban, k\u00f6z\u00fcl\u00fck 454-en vannak l\u00e9legeztet\u0151g\u00e9pen.\u00a0Az omikron v\u00edrusvari\u00e1ns Magyarorsz\u00e1gon is terjed, ez\u00e9rt tov\u00e1bbra is az olt\u00e1s felv\u00e9tel\u00e9re k\u00e9rj\u00fck az oltatlanokat \u00e9s a meger\u0151s\u00edt\u0151 olt\u00e1s felv\u00e9tel\u00e9re a n\u00e9gy h\u00f3napn\u00e1l r\u00e9gebben oltottakat. A sz\u00fcl\u0151k sz\u00e1m\u00e1ra\u00a0folyamatosan nyitva a regisztr\u00e1ci\u00f3s \u00e9s az id\u0151pontfoglal\u00f3 honlap az 5-11 \u00e9ves gyermekek olt\u00e1s\u00e1hoz. Az \u00fcnnepek alatt is van lehet\u0151s\u00e9g olt\u00e1sra id\u0151pontfoglal\u00e1ssal.\n\nTov\u00e1bbra is biztos\u00edtott a lehet\u0151s\u00e9g az olt\u00e1s miel\u0151bbi felv\u00e9tel\u00e9re. A kiemelt\u00a0k\u00f3rh\u00e1zi olt\u00f3pontokon az \u00fcnnepek alatt is van lehet\u0151s\u00e9g ak\u00e1r els\u0151, ak\u00e1r meger\u0151s\u00edt\u0151 olt\u00e1sra el\u0151zetes id\u0151pontfoglal\u00e1ssal.\nA k\u00f3rh\u00e1zi olt\u00f3pontok nyitvatart\u00e1sa az \u00fcnnepek alatt:\nDecember 24-\u00e9n p\u00e9nteken 8-14 \u00f3ra k\u00f6z\u00f6tt\nDecember 25-\u00e9n szombaton 8-16 \u00f3ra k\u00f6z\u00f6tt\nDecember 26-\u00e1n vas\u00e1rnap 8-16 \u00f3ra k\u00f6z\u00f6tt\nDecember 27-30.\u00a0\u00a08-18 \u00f3ra k\u00f6z\u00f6tt\u00a0\nDecember 31.\u00a0 p\u00e9ntek 8-16 \u00f3ra k\u00f6z\u00f6tt\nJanu\u00e1r 1. szombat 8-16 \u00f3ra k\u00f6z\u00f6tt\nId\u0151pontfoglal\u00e1s:\u00a0https://www.eeszt.gov.hu/hu/web/guest/covid-oltas-idopontfoglalas\nEls\u0151 olt\u00e1sra azok tudnak id\u0151pontot foglalni, akik m\u00e1r \u00e9rv\u00e9nyes regisztr\u00e1ci\u00f3val rendelkeznek. Regisztr\u00e1ci\u00f3:\u00a0www.vakcinainfo.gov.hu\nAz eddigi olt\u00e1si akci\u00f3k siker\u00e9re \u00e9s az omikron\u00a0v\u00edrusvari\u00e1ns magyarorsz\u00e1gi megjelen\u00e9s\u00e9re tekintettel janu\u00e1rban t\u00f6bb olt\u00e1si akci\u00f3 is lesz a k\u00f3rh\u00e1zi olt\u00f3pontokon \u00e9s a j\u00e1r\u00e1si sz\u00e9khelyek szakrendel\u0151iben, amikor ism\u00e9t el\u0151zetes id\u0151pontfoglal\u00e1s n\u00e9lk\u00fcl\u00a0\u00e9s helysz\u00edni regisztr\u00e1ci\u00f3val lehet majd k\u00e9rni az olt\u00e1st. Emellett az Orsz\u00e1gos Olt\u00e1si Munkacsoport a h\u00e1ziorvosokat is felk\u00e9ri arra, hogy a rendel\u00e9si id\u0151ben v\u00e9gzett olt\u00e1sokon t\u00fal,\u00a0\u0151k is\u00a0tartsanak kifejezetten olt\u00e1si akci\u00f3napokat.\nA terv szerint\u00a0janu\u00e1rban minden cs\u00fct\u00f6rt\u00f6k \u00e9s p\u00e9ntek d\u00e9lut\u00e1n, \u00e9s szombaton lesz olt\u00e1si\u00a0akci\u00f3 a \u00a0k\u00f3rh\u00e1zi olt\u00f3pontokon\u00a0 \u00e9s j\u00e1r\u00e1sk\u00f6zponti szakrendel\u0151kben\u00a0olt\u00f3pontokon.\u00a0\n\u00a0Olt\u00e1si akci\u00f3 a k\u00f3rh\u00e1zi \u00e9s j\u00e1r\u00e1sk\u00f6zponti olt\u00f3pontokon:\n\n2022. janu\u00e1r 6-7. (cs\u00fct\u00f6rt\u00f6k-p\u00e9ntek) 14-18 \u00f3ra k\u00f6z\u00f6tt\n2022. janu\u00e1r 8. (szombat) 10-18 \u00f3ra k\u00f6z\u00f6tt,\n2022. janu\u00e1r 13-14. (cs\u00fct\u00f6rt\u00f6k-p\u00e9ntek) 14-18 \u00f3ra k\u00f6z\u00f6tt\n2022. janu\u00e1r 15. (szombat) 10-18 \u00f3ra k\u00f6z\u00f6tt,\n2022. janu\u00e1r 20-21. (cs\u00fct\u00f6rt\u00f6k-p\u00e9ntek) 14-18 \u00f3ra k\u00f6z\u00f6tt,\n2022. janu\u00e1r 22. (szombat) 10-18 \u00f3ra k\u00f6z\u00f6tt,\n2022. janu\u00e1r 27-28. (cs\u00fct\u00f6rt\u00f6k-p\u00e9ntek) 14-18 \u00f3ra k\u00f6z\u00f6tt.\n2022. janu\u00e1r 29. (szombat) 10-18 \u00f3ra k\u00f6z\u00f6tt,\n\nA h\u00e1ziorvosok is\u00a0folytatj\u00e1k az olt\u00e1st a rendel\u00e9si id\u0151ben, \u00e9s \u0151ket emellett arra k\u00e9rj\u00fck,\u00a0hogy\u00a0legal\u00e1bb egy janu\u00e1ri p\u00e9ntek\u00a0d\u00e9lut\u00e1n \u00e9s szombaton is oltsanak el\u0151zetes bejelentkez\u00e9s n\u00e9lk\u00fcl. Ha a h\u00e1ziorvos v\u00e1llalja, akkor term\u00e9szetesen nem csak egy, hanem ak\u00e1r n\u00e9gy alkalommal is tarthat olt\u00e1si akci\u00f3t. \u00a0A\u00a0h\u00e1ziorvosok sz\u00e1m\u00e1ra az orsz\u00e1gos tisztif\u0151orvos hivatalosan is elrendeli az olt\u00e1si\u00a0akci\u00f3napokat, \u00edgy\u00a0a szombati olt\u00e1si\u00a0akci\u00f3napokra\u00a0k\u00fcl\u00f6n t\u00e9r\u00edt\u00e9sre jogosult\u00a0\nFolyamatosan nyitva a regisztr\u00e1ci\u00f3 \u00e9s az id\u0151pontfoglal\u00f3 az 5-11 \u00e9ves gyermekek olt\u00e1s\u00e1hoz is. Az id\u0151pontfoglal\u00f3ba azok a sz\u00fcl\u0151k tudnak bel\u00e9pni, akik az elm\u00falt napokban hi\u00e1nytalan adatokkal regisztr\u00e1lt\u00e1k gyermek\u00fcket \u00e9s regisztr\u00e1ci\u00f3jukat m\u00e1r \u00e9rv\u00e9nyes\u00edtett\u00e9k. A sz\u00fcl\u0151 a h\u00e1zi gyermekorvosn\u00e1l is jelezheti, hogy szeretn\u00e9 gyermek\u00e9t beoltatni. Minden 5-11 \u00e9ves gyermek olthat\u00f3, ha a sz\u00fcl\u0151\u00a0k\u00e9ri, \u00e9s az olt\u00e1snak nincs ellenjavallata. Akut, l\u00e1zas betegs\u00e9g eset\u00e9n az olt\u00e1s ellenjavalt. A m\u00e1sodik olt\u00e1s a gyermekekn\u00e9l is 3 h\u00e9ttel esed\u00e9kes az els\u0151 olt\u00e1s ut\u00e1n.\u00a0A k\u00f3rh\u00e1zi olt\u00f3pontok mellett a\u00a0vakcin\u00e1t ig\u00e9nyl\u0151 h\u00e1zi gyermekorvosok is oltanak.B\u0151vebben:\u00a0https://koronavirus.gov.hu/cikkek/folyamatosan-nyitva-regisztracio-es-az-idopontfoglalo-az-5-11-eves-gyermekek-oltasa\nAz eg\u00e9szs\u00e9g\u00fcgyi int\u00e9zm\u00e9nyek \u00e9s a t\u00f6megk\u00f6zleked\u00e9s mellett tov\u00e1bbra is maszkot kell viselni az \u00fczletekben,\u00a0a bev\u00e1s\u00e1rl\u00f3k\u00f6zpontokban, a post\u00e1kon, az \u00fcgyf\u00e9lszolg\u00e1latokon, a sz\u00ednh\u00e1zakban, a mozikban, a m\u00fazeumokban \u00e9s sportrendezv\u00e9nyeken. A belt\u00e9ri kultur\u00e1lis \u00e9s egy\u00e9b rendezv\u00e9nyeken, az edz\u0151termekben, az uszod\u00e1kban, a f\u00fcrd\u0151kben, valamint a\u00a0 vend\u00e9gl\u00e1t\u00f3 \u00fczletekben pedig az ott dolgoz\u00f3knak k\u00f6telez\u0151 a maszkhaszn\u00e1lat.\u00a0\nAz \u00e1toltotts\u00e1g n\u00f6vel\u00e9se \u00e9rdek\u00e9ben a munk\u00e1ltat\u00f3k el\u0151\u00edrhatj\u00e1k az olt\u00e1s felv\u00e9tel\u00e9t dolgoz\u00f3iknak. Az\u00a0 \u00e1llami szf\u00e9r\u00e1ban elv\u00e1rt az olt\u00e1s felv\u00e9tele, az \u00f6nkorm\u00e1nyzatokn\u00e1l a k\u00e9rd\u00e9sben a polg\u00e1rmesterek d\u00f6nthetnek. \u00a0A dolgoz\u00f3iknak olt\u00e1st el\u0151\u00edr\u00f3 v\u00e1llalatok a megyei olt\u00e1si munkacsoportokt\u00f3l is k\u00e9rhetnek vakcin\u00e1t, ez esetben az \u00fczemorvosok is elv\u00e9gezhetik az olt\u00e1st.\n\u00a0\n\n"}]