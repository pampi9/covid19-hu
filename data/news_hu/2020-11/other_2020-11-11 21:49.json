[{"date": "2020-11-11 21:49", "url": "https://koronavirus.gov.hu/cikkek/kormanyszovivo-szerdatol-utalja-az-emelt-osszegu-nyugdijakat-az-allamkincstar", "h1": "Korm\u00e1nysz\u00f3viv\u0151: szerd\u00e1t\u00f3l utalja az emelt \u00f6sszeg\u0171 nyugd\u00edjakat az \u00e1llamkincst\u00e1r", "body": "\nSzerd\u00e1t\u00f3l utalja az emelt \u00f6sszeg\u0171 nyugd\u00edjakat a Magyar \u00c1llamkincst\u00e1r - k\u00f6z\u00f6lte Szentkir\u00e1lyi Alexandra korm\u00e1nysz\u00f3viv\u0151 a Facebook-oldal\u00e1n.\n\nHozz\u00e1tette: a nyugd\u00edjasok most kapj\u00e1k meg a kieg\u00e9sz\u00edt\u00e9st is, amelyr\u0151l minden \u00e9vben az infl\u00e1ci\u00f3s adat alapj\u00e1n d\u00f6nt a korm\u00e1ny. A kompenz\u00e1ci\u00f3 m\u00e9rt\u00e9ke id\u00e9n 1,2 sz\u00e1zal\u00e9k, ezt az \u00e9rintettek az \u00e9v elej\u00e9ig visszamen\u0151leg kapj\u00e1k k\u00e9zhez egy \u00f6sszegben.\n\u00a0\u00a0\u00a0\u00a0Szentkir\u00e1lyi Alexandra \u00fagy fogalmazott: \"nem engedj\u00fck, hogy romoljon a magyar emberek \u00e9letsz\u00ednvonala a koronav\u00edrus-j\u00e1rv\u00e1ny idej\u00e9n sem. A nyugd\u00edjasok is sz\u00e1m\u00edthatnak a korm\u00e1ny seg\u00edts\u00e9g\u00e9re. Az \u0151 \u00e9rdek\u00fckben d\u00f6nt\u00f6tt\u00fcnk a 13. havi nyugd\u00edj vissza\u00e9p\u00edt\u00e9s\u00e9r\u0151l is\", amelynek els\u0151 heti r\u00e9szlet\u00e9t a j\u00f6v\u0151 \u00e9v elej\u00e9n kapj\u00e1k meg az \u00e9rintettek.\n\u00a0\u00a0\u00a0\u00a0\"K\u00f6sz\u00f6nj\u00fck a nyugd\u00edjasoknak az elm\u00falt \u00e9vtizedek munk\u00e1j\u00e1t\" - f\u0171zte hozz\u00e1.\n\nMTI 2020. november 11.\n\n"}]