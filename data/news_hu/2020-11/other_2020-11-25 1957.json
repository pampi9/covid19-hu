[{"date": "2020-11-25 19:57", "url": "https://koronavirus.gov.hu/cikkek/domotor-folyamatosan-zajlik-celzott-teszteles", "h1": "D\u00f6m\u00f6t\u00f6r: folyamatosan zajlik a c\u00e9lzott tesztel\u00e9s", "body": "\nFolyamatosan zajlik a c\u00e9lzott tesztel\u00e9s az eg\u00e9szs\u00e9g\u00fcgyi, szoci\u00e1lis \u00e9s nevel\u00e9si int\u00e9zm\u00e9nyekben - k\u00f6z\u00f6lte a Minisztereln\u00f6ki Kabinetiroda parlamenti \u00e1llamtitk\u00e1ra szerd\u00e1n a korm\u00e1ny k\u00f6z\u00f6ss\u00e9gi oldal\u00e1n k\u00f6zz\u00e9tett vide\u00f3ban.\n\n\nD\u00f6m\u00f6t\u00f6r Csaba azt mondta, ingyenes \u00e9s \u00f6nk\u00e9ntes vizsg\u00e1latr\u00f3l van sz\u00f3, amelyet ott v\u00e9geznek, ahol az \u00e9rintettek dolgoznak.\n\u00a0\u00a0\u00a0\u00a0Az oktat\u00e1si int\u00e9zm\u00e9nyek eset\u00e9ben tesztel\u0151 csapatok v\u00e9gzik a munk\u00e1t - jelezte, hozz\u00e1t\u00e9ve, hogy ez k\u00e9t orvostanhallgat\u00f3t jelent, egy adminisztr\u00e1tort \u00e9s adott esetben egy sof\u0151rt is.\n\u00a0\u00a0\u00a0\u00a0\"\u00d6sszesen 370 ezer dolgoz\u00f3nak van lehet\u0151s\u00e9ge arra, hogy teszteltesse mag\u00e1t, k\u00f6zel 17 ezer helysz\u00ednen. Ez nem kev\u00e9s. \u00d3ri\u00e1si munk\u00e1r\u00f3l van sz\u00f3, k\u00f6sz\u00f6net mindenkinek, aki r\u00e9szt vesz benne\" - fogalmazott az \u00e1llamtitk\u00e1r.\n\nMTI 2020. november 25.\n\n"}]