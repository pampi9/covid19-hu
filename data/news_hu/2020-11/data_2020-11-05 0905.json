[{"date": "2020-11-05 09:05", "url": "https://koronavirus.gov.hu/cikkek/3928-fovel-emelkedett-beazonositott-fertozottek-szama-es-elhunyt-84-kronikus-beteg", "h1": "3928 f\u0151vel emelkedett a beazonos\u00edtott fert\u0151z\u00f6ttek sz\u00e1ma \u00e9s elhunyt 84 kr\u00f3nikus beteg", "body": "\n3928 \u00fajabb magyar \u00e1llampolg\u00e1rn\u00e1l mutatt\u00e1k ki az \u00faj koronav\u00edrus-fert\u0151z\u00e9st (COVID-19), ezzel 94 916 f\u0151re n\u0151tt a haz\u00e1nkban beazonos\u00edtott fert\u0151z\u00f6ttek sz\u00e1ma. Elhunyt 84 t\u00f6bbs\u00e9g\u00e9ben id\u0151s, kr\u00f3nikus beteg, \u00edgy az elhunytak sz\u00e1ma 2147 f\u0151re emelkedett, 22 823-an pedig m\u00e1r meggy\u00f3gyultak. Az akt\u00edv fert\u0151z\u00f6ttek sz\u00e1ma 69 946 f\u0151. Az akt\u00edv fert\u0151z\u00f6ttek 25%-a, az elhunytak 30 %-a, a gy\u00f3gyultak 27%-a budapesti. 5183 koronav\u00edrusos beteget \u00e1polnak k\u00f3rh\u00e1zban, k\u00f6z\u00fcl\u00fck 378-an vannak l\u00e9legeztet\u0151g\u00e9pen.\n\nEg\u00e9sz Eur\u00f3p\u00e1ban \u00e9s Magyarorsz\u00e1gon is exponenci\u00e1lisan n\u0151 a fert\u0151z\u00f6ttek sz\u00e1ma, egyre t\u00f6bben ig\u00e9nyelnek k\u00f3rh\u00e1zi ell\u00e1t\u00e1st. A j\u00e1rv\u00e1ny meg\u00e1ll\u00edtani nem lehet, a c\u00e9l a j\u00e1rv\u00e1ny lass\u00edt\u00e1sa. Ez\u00e9rt a j\u00e1rv\u00e1ny elleni v\u00e9dekez\u00e9s tov\u00e1bbi er\u0151s\u00edt\u00e9se \u00e9rdek\u00e9ben a korm\u00e1ny vissza\u00e1ll\u00edtotta a\u00a0rendk\u00edv\u00fcli jogrendet, azaz kihirdette a\u00a0vesz\u00e9lyhelyzetet.\u00a0Ez az\u00e9rt fontos, mert a rendk\u00edv\u00fcli jogrend \u2013 ahogy az els\u0151 hull\u00e1m idej\u00e9n, \u00fagy most is - gyors cselekv\u00e9st tesz lehet\u0151v\u00e9 a korm\u00e1ny sz\u00e1m\u00e1ra.\u00a0A korm\u00e1ny az Orsz\u00e1ggy\u0171l\u00e9st arra k\u00e9ri, hogy a rendk\u00edv\u00fcli jogrendet 90 nappal hosszabb\u00edtsa meg.\u00a0\nA korm\u00e1ny az\u00a0\u00e1llampolg\u00e1rok egy\u00fcttm\u0171k\u00f6d\u00e9s\u00e9t k\u00e9ri a\u00a0vesz\u00e9lyhelyzettel kapcsolatos rendk\u00edv\u00fcli int\u00e9zked\u00e9sek v\u00e9grehajt\u00e1s\u00e1ban. Mindenkinek be kell tartani a szab\u00e1lyokat, \u00f3ri\u00e1si az egy\u00e9ni felel\u0151ss\u00e9g. Magyarorsz\u00e1gon mindenkinek jut k\u00f3rh\u00e1zi \u00e1gy, ell\u00e1t\u00e1s, l\u00e9legeztet\u0151g\u00e9p, \u00e9s a most bevezetett v\u00e9delmi int\u00e9zked\u00e9sekkel az a c\u00e9l, hogy ez \u00edgy is maradjon, A v\u00e9delmi int\u00e9zked\u00e9sek a j\u00e1rv\u00e1ny lass\u00edt\u00e1s\u00e1t szolg\u00e1lj\u00e1k \u00e9s ezzel az eg\u00e9szs\u00e9g\u00fcgy teljes\u00edt\u0151k\u00e9pess\u00e9g\u00e9t is v\u00e9dj\u00fck.\nA rendk\u00edv\u00fcli j\u00e1rv\u00e1nyhelyzet miatt a korm\u00e1ny \u00faj rend szerint m\u0171k\u00f6dik: naponta, k\u00e9tnaponta reggel hatkor az Operat\u00edv t\u00f6rzs a minisztereln\u00f6k r\u00e9szv\u00e9tel\u00e9vel \u00fcl\u00e9sezik, emellett a rendk\u00edv\u00fcli jogrendi akci\u00f3csoport is \u00fajrakezdte munk\u00e1j\u00e1t.\nMa \u00e9jf\u00e9lt\u0151l \u00e9letbe l\u00e9pett az \u00e9jszakai kij\u00e1r\u00e1si\u00a0korl\u00e1toz\u00e1s. \u00c9jf\u00e9l \u00e9s reggel 5 \u00f3ra k\u00f6z\u00f6tt\u00a0mindenki k\u00f6teles a\u00a0lak\u00f3hely\u00e9n, a\u00a0tart\u00f3zkod\u00e1si hely\u00e9n vagy a\u00a0sz\u00e1ll\u00e1shely\u00e9n tart\u00f3zkodni.\u00a0 Ez al\u00f3l kiv\u00e9tel, ha valaki munkav\u00e9gz\u00e9s c\u00e9lj\u00e1b\u00f3l, a munkav\u00e9gz\u00e9s hely\u00e9re t\u00f6rt\u00e9n\u0151 k\u00f6zleked\u00e9s c\u00e9lj\u00e1b\u00f3l, a munkav\u00e9gz\u00e9s hely\u00e9r\u0151l a\u00a0lak\u00f3helyre, a\u00a0tart\u00f3zkod\u00e1si helyre, illetve a\u00a0sz\u00e1ll\u00e1shelyre t\u00f6rt\u00e9n\u0151 k\u00f6zleked\u00e9s c\u00e9lj\u00e1b\u00f3l vagy eg\u00e9szs\u00e9gk\u00e1rosod\u00e1ssal, \u00e9letvesz\u00e9llyel vagy s\u00falyos k\u00e1rral fenyeget\u0151 helyzet eset\u00e9n, valamint \u00e9letv\u00e9delmi c\u00e9llal hagyja el lak\u00f3hely\u00e9t.\nA j\u00e1rv\u00e1ny terjed\u00e9s\u00e9nek cs\u00f6kkent\u00e9se \u00e9rdek\u00e9ben \u00fajra \u00e9letbe l\u00e9pett\u00a0az ingyenes parkol\u00e1s, \u00e9s Budapesten, valamint a\u00a0megyei jog\u00fa v\u00e1rosokban helyi t\u00f6megk\u00f6zleked\u00e9si szolg\u00e1ltat\u00e1st v\u00e9gz\u0151 gazdas\u00e1gi t\u00e1rsas\u00e1g k\u00f6teles\u00a0j\u00e1rats\u0171r\u00edt\u00e9si tervet\u00a0k\u00e9sz\u00edteni a\u00a0munkanapokon reggel 7 \u00f3ra \u00e9s d\u00e9lel\u0151tt 9 \u00f3ra k\u00f6z\u00f6tti, valamint d\u00e9lut\u00e1n 15 \u00f3ra \u00e9s este 19 \u00f3ra k\u00f6z\u00f6tti id\u0151szakokra.\nA korm\u00e1ny arr\u00f3l is d\u00f6nt\u00f6tt, hogy\u00a0be kell z\u00e1rni a sz\u00f3rakoz\u00f3helyeket \u00e9s mostant\u00f3l a rendezv\u00e9nyeken, sportrendezv\u00e9nyeken, mozikban \u00e9s sz\u00ednh\u00e1zakban\u00a0csak minden harmadik sz\u00e9ken lehet majd \u00fclni, \u00e9s k\u00f6telez\u0151 a maszkvisel\u00e9s. Emellett tov\u00e1bbra is\u00a0k\u00f6telez\u0151 a maszkvisel\u00e9s\u00a0az \u00fczletekben, a t\u00f6megk\u00f6zleked\u00e9si eszk\u00f6z\u00f6k\u00f6n, a szoci\u00e1lis \u00e9s az eg\u00e9szs\u00e9g\u00fcgyi int\u00e9zm\u00e9nyekben, a vend\u00e9gl\u00e1t\u00f3helyeken stb.\nA\u00a0rend\u0151rs\u00e9g szigor\u00faan ellen\u0151rzi\u00a0a szab\u00e1lyok betart\u00e1s\u00e1t, p\u00e9nzb\u00edrs\u00e1got szabhat ki, \u00e9s azokat a helyeket, ahol nem tartj\u00e1k be az el\u0151\u00edr\u00e1sokat, bez\u00e1rja. \u00a0\n\u00a0\n\n\n\n\n\u00a0\n\n\n\u00d6sszesen db\n\n\nEbb\u0151l\n\n\n\n\nRend\u0151rs\u00e9gi int\u00e9zked\u00e9sek sz\u00e1ma a hat\u00f3s\u00e1gi h\u00e1zi karant\u00e9n megszeg\u00e9se miatt\n\n\n3411\n\n\nfigyelmeztet\u00e9s:\n\n\n60\n\n\n\n\nhelysz\u00edni b\u00edrs\u00e1g:\n\n\n64\n\n\n\n\nszab\u00e1lys\u00e9rt\u00e9si feljelent\u00e9s:\n\n\n3287\n\n\n\n\nRend\u0151rs\u00e9gi int\u00e9zked\u00e9sek sz\u00e1ma a maszkvisel\u00e9s szab\u00e1lyainak megszeg\u00e9se miatt\n\n\n2625\n\n\nt\u00f6megk\u00f6zleked\u00e9sen:\n\n\n784\n\n\n\n\n\u00fczletekben \u00e9s egy\u00e9b k\u00f6telez\u0151 helyeken:\n\n\n1841\n\n\n\n\nRendezv\u00e9nyek megtart\u00e1s\u00e1val, \u00fczletek nyitvatart\u00e1s\u00e1val kapcsolatos szab\u00e1lyok megszeg\u00e9se miatt\n\n\n86\n\n\nfigyelmeztet\u00e9s\n\n\n9\n\n\n\n\nhelysz\u00edni b\u00edrs\u00e1g\n\n\n5\n\n\n\n\nszab\u00e1lys\u00e9rt\u00e9si feljelent\u00e9s\n\n\n72\n\n\n\n\nUtaz\u00e1si korl\u00e1toz\u00e1sok megszeg\u00e9se miatt\n\n\n5426\n\n\nfigyelmeztet\u00e9s\n\n\n1340\n\n\n\n\nhelysz\u00edni b\u00edrs\u00e1g\n\n\n2698\n\n\n\n\nszab\u00e1lys\u00e9rt\u00e9si feljelent\u00e9s\n\n\n1388\n\n\n\n\nRend\u0151rs\u00e9gi int\u00e9zked\u00e9sek sz\u00e1ma \u00fczletekkel, vend\u00e9gl\u00e1t\u00f3heyekkel, sz\u00f3rakoz\u00f3helyekkel szemben\n\n\n12\n\n\nfigyelmeztet\u00e9s\n\n\n6\n\n\n\n\nb\u00edrs\u00e1g\n\n\n3\n\n\n\n\nbez\u00e1r\u00e1s\n\n\n3\n\n\n\n\n\nA magyar emberek v\u00e9delme \u00e9rdek\u00e9ben a korm\u00e1ny t\u00f6bb fronton is t\u00e1rgyal a\u00a0koronav\u00edrus-elleni vakcin\u00e1r\u00f3l\u00a0annak \u00e9rdek\u00e9ben, hogy a magyar emberek miel\u0151bb hozz\u00e1juthassanak majd az olt\u00f3anyaghoz.\nA k\u00f6z\u00f6ss\u00e9gi terjed\u00e9s megf\u00e9kez\u00e9se \u00e9rdek\u00e9ben tov\u00e1bbra is\u00a0ker\u00fclj\u00fck azokat a helyeket, ahol z\u00e1rt t\u00e9rben sokan vannak, lehet\u0151leg tartsuk a szoci\u00e1lis t\u00e1vols\u00e1got, gyakran \u00e9s alaposan mossunk kezet. Akin\u00e9l k\u00fclf\u00f6ldi tart\u00f3zkod\u00e1s vagy egy\u00e9b ok miatt hat\u00f3s\u00e1gi h\u00e1zi karant\u00e9nt rendeltek el, az szigor\u00faan tartsa be. B\u00e1rki, akinek t\u00fcnetei vannak, az ne menjen k\u00f6z\u00f6ss\u00e9gbe, hanem maradjon otthon \u00e9s telefonon \u00e9rtes\u00edtse h\u00e1ziorvos\u00e1t. A k\u00f3rh\u00e1zak fel vannak k\u00e9sz\u00fclve a fokozott terhel\u00e9sre,\u00a0minden k\u00f3rh\u00e1zi ell\u00e1t\u00e1st ig\u00e9nyl\u0151 betegnek jut k\u00f3rh\u00e1zi \u00e1gy \u00e9s ell\u00e1t\u00e1s. A v\u00e9dekez\u00e9s mostani szakasz\u00e1ban k\u00fcl\u00f6n\u00f6sen fontos a k\u00f3rh\u00e1zak teljes\u00edt\u0151k\u00e9pess\u00e9g\u00e9nek v\u00e9delme, ez\u00e9rt fontos a v\u00e9delmi int\u00e9zked\u00e9sek szigor\u00fa betart\u00e1sa.\nAz eg\u00e9szs\u00e9g\u00fcgyi v\u00e9dekez\u00e9s r\u00e9szek\u00e9nt m\u00e1r zajlik az\u00a0ingyenes influenza elleni olt\u00e1sok bead\u00e1sa. Folyamatos a h\u00e1ziorvosi praxisok ell\u00e1t\u00e1sa az influenza elleni v\u00e9d\u0151olt\u00e1ssal.\nKiemelten fontos az\u00a0id\u0151sek \u00e9s kr\u00f3nikus betegek\u00a0v\u00e9delme. Az id\u0151seket is k\u00e9rj\u00fck, hogy fokozottan figyeljenek magukra \u00e9s az \u00e1ltal\u00e1nos \u00f3vint\u00e9zked\u00e9sek betart\u00e1s\u00e1ra. A k\u00f3rh\u00e1zakban \u00e9s az id\u0151sotthonokban l\u00e1togat\u00e1si tilalom van \u00e9rv\u00e9nyben. Az id\u0151sotthonok fenntart\u00f3inak pedig mindent meg kell tenni a fert\u0151z\u00e9sek elker\u00fcl\u00e9s\u00e9\u00e9rt.\u00a0Ha egy szoci\u00e1lis int\u00e9zm\u00e9nyben vagy b\u00e1rhol m\u00e1s k\u00f6z\u00f6ss\u00e9gben g\u00f3cpont alakul ki, akkor a j\u00e1rv\u00e1ny\u00fcgyi bevet\u00e9si egys\u00e9g megteszi a sz\u00fcks\u00e9ges int\u00e9zked\u00e9seket.\nAz Operat\u00edv T\u00f6rzs jelenleg\u00a083 \u00f3vod\u00e1ban \u00e9s 7 iskol\u00e1ban\u00a0rendelt el rendk\u00edv\u00fcli sz\u00fcnetet, 59 oszt\u00e1lyban \u00e9s 18 iskol\u00e1ban digit\u00e1lis munkarendet.\nA korm\u00e1ny az eg\u00e9szs\u00e9g\u00fcgyi v\u00e9dekez\u00e9s fenntart\u00e1sa mellett, tov\u00e1bbi\u00a0gazdas\u00e1gv\u00e9delmi \u00e9s csal\u00e1dv\u00e9delmi int\u00e9zked\u00e9seken\u00a0is dolgozik.\n\n"}]