[{"date": "2020-11-03 13:49", "url": "https://koronavirus.gov.hu/cikkek/kasler-miklos-hivatalosan-felkerte-javaslattevo-bizottsag-tagjait", "h1": "K\u00e1sler Mikl\u00f3s hivatalosan is felk\u00e9rte a javaslattev\u0151 bizotts\u00e1g tagjait", "body": "\nProf. Dr. K\u00e1sler Mikl\u00f3s emberi er\u0151forr\u00e1sok miniszter ma \u00edr\u00e1sban, hivatalos lev\u00e9lben is felk\u00e9rte azokat a szakembereket, akiket az \u00e1llami k\u00f3rh\u00e1zak vezet\u0151inek kiv\u00e1laszt\u00e1s\u00e1ra javaslattev\u0151 bizotts\u00e1gba jel\u00f6lt a korm\u00e1ny.\n\n\nAz MTA Titk\u00e1rs\u00e1g k\u00f6ztest\u00fcleti igazgat\u00f3j\u00e1nak, Oberfrank Ferencnek a vezet\u00e9s\u00e9vel megalakul\u00f3 bizotts\u00e1g az orsz\u00e1gos int\u00e9zetek, a megyei k\u00f3rh\u00e1zak \u00e9s az egyetemi klinik\u00e1k leend\u0151 vezet\u0151inek szem\u00e9ly\u00e9re tesz majd javaslatot. A bizotts\u00e1g tagja m\u00e9g Bedros J. R\u00f3bert minisztereln\u00f6ki megb\u00edzott, Sz\u00f3cska Mikl\u00f3s, a Semmelweis Egyetem Eg\u00e9szs\u00e9g\u00fcgyi K\u00f6zszolg\u00e1lati Kar d\u00e9k\u00e1nja \u00e9s M\u00fcller Cec\u00edlia orsz\u00e1gos tisztif\u0151orvos. Kincses Gyula, a Magyar Orvosi Kamara eln\u00f6ke elfoglalts\u00e1g\u00e1ra hivatkozva nem v\u00e1llalta a megb\u00edz\u00e1st.\n\u00a0\u00a0\u00a0\u00a0A bizotts\u00e1g javaslat\u00e1t \u00e1ttekintve a v\u00e9gleges d\u00f6nt\u00e9st K\u00e1sler Mikl\u00f3s emberi er\u0151forr\u00e1sok miniszter hozza meg az \u00faj k\u00f3rh\u00e1zvezet\u0151k szem\u00e9ly\u00e9r\u0151l.\n\n\u00a0\u00a0\u00a0\u00a0Kiad\u00f3: Emberi Er\u0151forr\u00e1sok Miniszt\u00e9riuma\n\n"}]