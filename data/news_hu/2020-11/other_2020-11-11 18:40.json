[{"date": "2020-11-11 18:40", "url": "https://koronavirus.gov.hu/cikkek/nav-idopontot-kell-foglalni-az-ugyintezeshez", "h1": "NAV: id\u0151pontot kell foglalni az \u00fcgyint\u00e9z\u00e9shez", "body": "\nA korm\u00e1nyablakokban m\u0171k\u00f6d\u0151 NAV-ablakokban november 12-t\u0151l a szem\u00e9lyes \u00fcgyint\u00e9z\u00e9shez el\u0151zetes id\u0151pontfoglal\u00e1sra van sz\u00fcks\u00e9g - h\u00edvta fel a figyelmet a Nemzeti Ad\u00f3- \u00e9s V\u00e1mhivatal (NAV) szerd\u00e1n.\n\n\u00a0\u00a0\nAz MTI-hez elk\u00fcld\u00f6tt k\u00f6zlem\u00e9ny\u00fckben hangs\u00falyozt\u00e1k: ez \u00f6sszhangban van a korm\u00e1nyablakok \u00fcgyf\u00e9lfogad\u00e1si rendj\u00e9vel, ami a korm\u00e1ny \u00e1ltal kihirdetett vesz\u00e9lyhelyzethez kapcsol\u00f3d\u00f3 int\u00e9zked\u00e9sek betart\u00e1s\u00e1t szolg\u00e1lja.\n\u00a0\u00a0\u00a0\u00a0A korm\u00e1nyablakokban NAV \u00fcgyint\u00e9z\u00e9sekhez id\u0151pontot a\u00a0https://www.nav.gov.hu/nav/szolgaltatasok/ugyfelszolgalati_idopont_foglalasa\u00a0men\u00fcpont alatt lehet foglalni.\n\u00a0\u00a0\u00a0\u00a0Az ad\u00f3hat\u00f3s\u00e1g kiemelte azt is, hogy a vesz\u00e9lyhelyzet ideje alatt a gyors \u00e9s rugalmas \u00fcgyint\u00e9z\u00e9shez c\u00e9lszer\u0171 a NAV elektronikus szolg\u00e1ltat\u00e1sait haszn\u00e1lni.\n\nMTI 2020. november 11.\n\n"}]