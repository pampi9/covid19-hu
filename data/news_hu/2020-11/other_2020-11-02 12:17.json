[{"date": "2020-11-02 12:17", "url": "https://koronavirus.gov.hu/cikkek/nnk-virustagadas-hatraltatja-vedekezest", "h1": "NNK: a v\u00edrustagad\u00e1s h\u00e1tr\u00e1ltatja a v\u00e9dekez\u00e9st", "body": "\nA v\u00edrustagad\u00e1s nagyon h\u00e1tr\u00e1ltatja azokat a v\u00e9dekez\u00e9si mechanizmusokat, amelyeket a tudom\u00e1ny \u00e9s a korm\u00e1ny el\u0151\u00edr, illetve biztos\u00edt mindenki sz\u00e1m\u00e1ra - h\u00edvta fel a figyelmet a Nemzeti N\u00e9peg\u00e9szs\u00e9g\u00fcgyi K\u00f6zpont (NNK) j\u00e1rv\u00e1ny\u00fcgyi oszt\u00e1lyvezet\u0151je h\u00e9tf\u0151n az M1 aktu\u00e1lis csatorn\u00e1n.\n\n\nGalg\u00f3czi \u00c1gnes hozz\u00e1tette: az \u00f6sszefog\u00e1son alapul\u00f3 v\u00e9dekez\u00e9st vesz\u00e9lyeztetik az internetes port\u00e1lokon, a k\u00f6z\u00f6ss\u00e9gi m\u00e9di\u00e1ban, illetve m\u00e1r a k\u00f6zoktat\u00e1si int\u00e9zm\u00e9nyekben is terjed\u0151 v\u00edrustagad\u00f3 n\u00e9zetek. Hangs\u00falyozta: nagyon fontos hogy a mostani id\u0151szakban mindenki meg\u00e9rtse egy\u00e9ni felel\u0151ss\u00e9g\u00e9t. \u00a0\u00a0\u00a0\u00a0\nMindenkinek oda kell figyelnie a maszk megfelel\u0151 visel\u00e9s\u00e9re, a t\u00e1vols\u00e1gtart\u00e1sra, a t\u00fcsszent\u00e9si etikett betart\u00e1sa \u00e9s a kontaktusok sz\u00e1m\u00e1nak cs\u00f6kkent\u00e9s\u00e9re - mondta. \u00a0Galg\u00f3czi \u00c1gnes kit\u00e9rt az influenzaolt\u00e1sokat \u00f6vez\u0151 fokozott \u00e9rdekl\u0151d\u00e9sre is, - mint mondta - janu\u00e1rig, az influenzaszezon magyarorsz\u00e1gi bek\u00f6sz\u00f6nt\u00e9ig, mindenkinek lesz lehet\u0151s\u00e9ge beoltatni mag\u00e1t.\n\nMTI 2020. november 2.\n\n"}]