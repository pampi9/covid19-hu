[{"date": "2020-11-11 13:04", "url": "https://koronavirus.gov.hu/cikkek/orban-katonakat-bevonjak-kijarasi-tilalom-fenntartasaba", "h1": "Orb\u00e1n: a katon\u00e1kat is bevonj\u00e1k a kij\u00e1r\u00e1si tilalom fenntart\u00e1s\u00e1ba", "body": "\nA katon\u00e1kat is bevonj\u00e1k a koronav\u00edrus-j\u00e1rv\u00e1ny miatt elrendelt kij\u00e1r\u00e1si tilalom fenntart\u00e1s\u00e1ba - k\u00f6z\u00f6lte Orb\u00e1n Viktor minisztereln\u00f6k szerd\u00e1n a Facebook-oldal\u00e1ra felt\u00f6lt\u00f6tt vide\u00f3ban.\n\n\nA korm\u00e1nyf\u0151 elmondta, Pint\u00e9r S\u00e1ndor bel\u00fcgyminiszterrel \u00e9s Benk\u0151 Tibor honv\u00e9delmi miniszterrel egyeztetett arr\u00f3l, hogy a hadsereget bevonj\u00e1k a kij\u00e1r\u00e1si tilalom \u00e9s a k\u00f6zrend fenntart\u00e1s\u00e1ba, illetve ott, ahol lehets\u00e9ges, az eg\u00e9szs\u00e9g\u00fcgyre nehezed\u0151 teher visel\u00e9s\u00e9be.\n\u00a0\u00a0\u00a0\u00a0\"Teh\u00e1t a katon\u00e1ink most nem h\u00e1bor\u00faban fogj\u00e1k v\u00e9deni a haz\u00e1t, hanem beseg\u00edtenek a rend\u0151rs\u00e9gnek, beseg\u00edtenek a k\u00f6zponti k\u00f6zigazgat\u00e1snak, \u00e9s beseg\u00edtenek az eg\u00e9szs\u00e9g\u00fcgyi ell\u00e1t\u00e1snak is ott, ahol erre egy\u00e9bk\u00e9nt a bel\u00fcgyminiszter \u00e9s az eg\u00e9szs\u00e9g\u00fcgyi miniszter szerint sz\u00fcks\u00e9g van\" - k\u00f6z\u00f6lte Orb\u00e1n Viktor.\n\u00a0\u00a0\u00a0\u00a0Hozz\u00e1tette: ennek a jogi, szem\u00e9lyi \u00e9s p\u00e9nz\u00fcgyi felt\u00e9teleit siker\u00fclt tiszt\u00e1zni az operat\u00edv t\u00f6rzs \u00e9s a korm\u00e1ny \u00fcl\u00e9se k\u00f6z\u00f6tt, de a korm\u00e1ny\u00fcl\u00e9sen m\u00e9g meghoznak egy-k\u00e9t form\u00e1lis d\u00f6nt\u00e9st, ezut\u00e1n pedig al\u00e1\u00edrja az err\u0151l sz\u00f3l\u00f3 rendeleteket.\n\u00a0\u00a0\u00a0\u00a0A koronav\u00edrus-j\u00e1rv\u00e1ny miatt este 8 \u00f3ra \u00e9s reggel 5 \u00f3ra k\u00f6z\u00f6tt van \u00e9rv\u00e9nyben kij\u00e1r\u00e1si tilalom az orsz\u00e1gban.\n\n\nMTI 2020. november 11.\n\n"}]