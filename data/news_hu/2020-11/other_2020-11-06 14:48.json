[{"date": "2020-11-06 14:48", "url": "https://koronavirus.gov.hu/cikkek/az-orszaggyules-rendkivuli-ulesenek-osszehivasat-kezdemenyezi-miniszterelnok-helyettes", "h1": "Az Orsz\u00e1ggy\u0171l\u00e9s rendk\u00edv\u00fcli \u00fcl\u00e9s\u00e9nek \u00f6sszeh\u00edv\u00e1s\u00e1t kezdem\u00e9nyezi a minisztereln\u00f6k-helyettes", "body": "\nAz Orsz\u00e1ggy\u0171l\u00e9s rendk\u00edv\u00fcli \u00fcl\u00e9s\u00e9nek \u00f6sszeh\u00edv\u00e1s\u00e1t kezdem\u00e9nyezi november 10-\u00e9re\u00a0Semj\u00e9n\u00a0Zsolt minisztereln\u00f6k-helyettes a koronav\u00edrus-j\u00e1rv\u00e1ny m\u00e1sodik hull\u00e1ma elleni v\u00e9dekez\u00e9sr\u0151l sz\u00f3l\u00f3 el\u0151terjeszt\u00e9s miel\u0151bbi elfogad\u00e1sa \u00e9rdek\u00e9ben.\n\n\nA parlament honlapj\u00e1ra felker\u00fclt javaslat tartalmazza a korm\u00e1ny \u00e1ltal tizen\u00f6t napra hirdetett vesz\u00e9lyhelyzet meghosszabb\u00edt\u00e1s\u00e1t kilencven nappal. Az el\u0151terjeszt\u00e9s indokl\u00e1sa szerint a rendk\u00edv\u00fcli jogrend a gyors d\u00f6nt\u00e9sek meghozatal\u00e1t biztos\u00edtja a j\u00e1rv\u00e1nyhelyzet idej\u00e9n.\n\u00a0\u00a0\u00a0\u00a0A rendk\u00edv\u00fcli jogrendr\u0151l sz\u00f3l\u00f3 korm\u00e1nyrendelet szerd\u00e1n l\u00e9pett hat\u00e1lyba, azt a korm\u00e1ny a vil\u00e1gj\u00e1rv\u00e1ny vesz\u00e9lyeinek elh\u00e1r\u00edt\u00e1sa, az emberek eg\u00e9szs\u00e9g\u00e9nek v\u00e9delme \u00e9rdek\u00e9ben hirdette ki.\n\u00a0\u00a0\u00a0\u00a0A korm\u00e1ny r\u00f6gz\u00edtette, hogy a vesz\u00e9lyhelyzet fenn\u00e1ll\u00e1s\u00e1nak sz\u00fcks\u00e9gess\u00e9g\u00e9t folyamatosan fel\u00fclvizsg\u00e1lja. Az int\u00e9zked\u00e9sek k\u00f6z\u00f6tt d\u00f6nt\u00f6tt a kabinet a t\u00f6bbi k\u00f6z\u00f6tt a kij\u00e1r\u00e1si korl\u00e1toz\u00e1sr\u00f3l \u00e9jf\u00e9l \u00e9s reggel 5 \u00f3ra k\u00f6z\u00f6tt, valamint rendezv\u00e9nyek megtart\u00e1s\u00e1nak korl\u00e1toz\u00e1s\u00e1r\u00f3l, a maszkvisel\u00e9s szab\u00e1lyainak szigor\u00edt\u00e1s\u00e1r\u00f3l, a parkol\u00e1s ingyeness\u00e9 t\u00e9tel\u00e9r\u0151l.\n\n\nMTI 2020. november 6.\n\n"}]