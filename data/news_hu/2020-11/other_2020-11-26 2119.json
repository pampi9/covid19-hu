[{"date": "2020-11-26 21:19", "url": "https://koronavirus.gov.hu/cikkek/orban-fegyelmezetten-zajlik-pedagogusok-tesztelese", "h1": "Orb\u00e1n: fegyelmezetten zajlik a pedag\u00f3gusok tesztel\u00e9se", "body": "\nOrb\u00e1n Viktor minisztereln\u00f6k cs\u00fct\u00f6rt\u00f6k\u00f6n \u00f6nk\u00e9ntesekhez csatlakozva n\u00e9zte meg az oktat\u00e1si int\u00e9zm\u00e9nyekben dolgoz\u00f3k koronav\u00edrus-tesztel\u00e9s\u00e9t Bicsk\u00e9n \u00e9s Tabajdon. A korm\u00e1nyf\u0151 a Facebookon k\u00f6zz\u00e9tett video\u00fczenet\u00e9ben arr\u00f3l sz\u00e1molt be, hogy a j\u00e1r\u00e1si hivatal dolgoz\u00f3i fegyelmezetten, pontosan, elk\u00f6telezetten, s\u0151t szeretetteljesen v\u00e9gzik a munk\u00e1jukat.\n\n\nOrb\u00e1n Viktor k\u00fcl\u00f6n k\u00f6sz\u00f6netet mondott a tesztel\u00e9sben seg\u00edt\u0151 \u00f6nk\u00e9nteseknek, megjegyezve, k\u00f6z\u00fcl\u00fck is kiemelked\u0151en j\u00f3l teljes\u00edtenek a fiatal orvostanhallgat\u00f3k.\n\u00a0\u00a0\u00a0\u00a0A minisztereln\u00f6k megl\u00e1togatta a tabajdi reform\u00e1tus iskol\u00e1t is, ahol tesztel\u00e9seket v\u00e9geztek. A korm\u00e1nyf\u0151 elmondta, rem\u00e9li, hogy legfeljebb csek\u00e9ly sz\u00e1mban lesznek fert\u0151z\u00f6ttek a pedag\u00f3gusok k\u00f6z\u00f6tt.\n\u00a0\u00a0\u00a0\u00a0Kiemelte, megnyugtat\u00f3 benyom\u00e1sokat szerzett \u00fatj\u00e1n. \"Az orsz\u00e1g m\u0171k\u00f6dik, teljes fegyverzetben v\u00e9dekez\u00fcnk a v\u00edrus \u00e9s a j\u00e1rv\u00e1ny ellen\" - jelentette ki.\n\nMTI 2020. november 26.\n\n"}]