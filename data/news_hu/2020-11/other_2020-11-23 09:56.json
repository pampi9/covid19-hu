[{"date": "2020-11-23 09:56", "url": "https://koronavirus.gov.hu/cikkek/ovsz-mar-tobb-mint-350-en-jelentkeztek-verplazmadonornak", "h1": "OVSZ: m\u00e1r t\u00f6bb mint 350-en jelentkeztek v\u00e9rplazmadonornak", "body": "\nA felh\u00edv\u00e1s \u00f3ta m\u00e1r t\u00f6bb mint 350-en jelentkeztek v\u00e9rplazmadonornak - k\u00f6z\u00f6lte az Orsz\u00e1gos V\u00e9rell\u00e1t\u00f3 Szolg\u00e1lat (OVSZ) szakmai f\u0151igazgat\u00f3-helyettese h\u00e9tf\u0151 reggel az M1 aktu\u00e1lis csatorn\u00e1n.\n\n\nNagy S\u00e1ndor elmonda, \u00fagy t\u0171nik, hogy a koronav\u00edrus-j\u00e1rv\u00e1ny m\u00e1sodik hull\u00e1m\u00e1ban a donornak alkalmas emberek ar\u00e1nya is magasabb, mint az els\u0151 hull\u00e1m idej\u00e9n: a tapasztalatok szerint m\u00e1r minden negyedik donor v\u00e9rplazm\u00e1ja haszn\u00e1lhat\u00f3 a ter\u00e1pi\u00e1ra.Hozz\u00e1tette, sokan vannak olyanok, akik nagyon magas antitestszintet produk\u00e1lnak, de most is el\u0151fordul, hogy a betegs\u00e9gen \u00e1tesett szervezet egy\u00e1ltal\u00e1n nem termel antitesteteket.Elmondta, hogy a donorok szervezet\u00e9b\u0151l egy speci\u00e1lis szerkezet csak a v\u00e9rplazm\u00e1t vonja ki, amelyb\u0151l 600 millilitert tudnak egyszerre gy\u0171jteni. Ez a mennyis\u00e9g egy beteg egyszeri kezel\u00e9s\u00e9re elegend\u0151, viszont a gy\u0171jt\u00e9s ak\u00e1r hetente megism\u00e9telhet\u0151 az adott donort\u00f3l - f\u0171zte hozz\u00e1, azzal egy\u00fctt, hogy t\u00f6bb visszaj\u00e1r\u00f3 donorjuk is van.Donornak jelentkezni b\u00e1rmelyik v\u00e9rad\u00f3\u00e1llom\u00e1son lehet, nem kell el\u0151zetesen id\u0151pontot egyeztetni; az OVSZ vagy a Magyar V\u00f6r\u00f6skereszt honlapj\u00e1n minden inform\u00e1ci\u00f3 megtal\u00e1lhat\u00f3 - jelezte Nagy S\u00e1ndor, hozz\u00e1t\u00e9ve, hogy a donoroknak egy kor\u00e1bbi pozit\u00edv PCR-teszttel kell rendelkezni\u00fck.\n\u00a0\nMTI 2020. november 23.\n\n"}]