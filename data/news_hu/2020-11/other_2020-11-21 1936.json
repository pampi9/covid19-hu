[{"date": "2020-11-21 19:36", "url": "https://koronavirus.gov.hu/cikkek/kormany-ingyenesse-tette-parkolohazak-ejszakai-hasznalatat", "h1": "A korm\u00e1ny ingyeness\u00e9 tette a parkol\u00f3h\u00e1zak \u00e9jszakai haszn\u00e1lat\u00e1t", "body": "\nA koronav\u00edrus-vesz\u00e9lyhelyzetre tekintettel \u00fajabb korm\u00e1nyrendeletet \u00edrt al\u00e1 szombat este Orb\u00e1n Viktor minisztereln\u00f6k a parkol\u00e1st k\u00f6nny\u00edt\u0151 int\u00e9zked\u00e9sekr\u0151l - t\u00e1j\u00e9koztatta az MTI-t Havasi Bertalan, a minisztereln\u00f6k sajt\u00f3f\u0151n\u00f6ke.\n\n\nA november 23-\u00e1n hat\u00e1lyba l\u00e9p\u0151 rendelet alapj\u00e1n lakott ter\u00fcleten, kereskedelmi c\u00e9l\u00fa P+R, parkol\u00f3h\u00e1z, parkol\u00f3gar\u00e1zs, z\u00e1rt felsz\u00edni parkol\u00f3 \u00e9s nem z\u00e1rt felsz\u00edni parkol\u00f3 d\u00edjfizet\u00e9s n\u00e9lk\u00fcl vehet\u0151 ig\u00e9nybe az este 7-t\u0151l reggel 7 \u00f3r\u00e1ig tart\u00f3 id\u0151s\u00e1vban. A l\u00e9tes\u00edtm\u00e9ny \u00fczemeltet\u0151je k\u00f6teles ebben az id\u0151s\u00e1vban az ingyenes parkol\u00e1st lehet\u0151v\u00e9 tenni.\n\u00a0\u00a0\u00a0\u00a0Havasi Bertalan arr\u00f3l is t\u00e1j\u00e9koztatott, hogy a minisztereln\u00f6k kezdem\u00e9nyez\u00e9se alapj\u00e1n sz\u00fcletett egy m\u00e1sik korm\u00e1nyhat\u00e1rozat is, eszerint a k\u00f6lts\u00e9gvet\u00e9si szervek, valamint az \u00e1llami tulajdon\u00fa c\u00e9gek k\u00f6zter\u00fcleti parkol\u00f3i b\u00e1rki sz\u00e1m\u00e1ra ingyenesen ig\u00e9nybe vehet\u0151k lesznek este 7 \u00e9s reggel 7 \u00f3ra k\u00f6z\u00f6tt. A hat\u00e1rozatban a korm\u00e1ny felk\u00e9ri az \u00f6nkorm\u00e1nyzatokat, hogy saj\u00e1t hat\u00e1sk\u00f6rben rendelkezzenek az \u00f6nkorm\u00e1nyzat vagy a tulajdon\u00e1ban \u00e1ll\u00f3 gazdas\u00e1gi t\u00e1rsas\u00e1gok parkol\u00f3inak b\u00e1rki sz\u00e1m\u00e1ra val\u00f3 megnyit\u00e1s\u00e1r\u00f3l h\u00e9tf\u0151t\u0151l, \u00e9s err\u0151l a d\u00f6nt\u00e9s\u00fckr\u0151l 48 \u00f3r\u00e1n bel\u00fcl t\u00e1j\u00e9koztass\u00e1k a lakoss\u00e1got - k\u00f6z\u00f6lte a sajt\u00f3f\u0151n\u00f6k.\n\nMagyar K\u00f6zl\u00f6ny 2020. \u00e9vi 255. sz\u00e1ma:\u00a0\n\n\n\n\nMTI 2020. november 21.\n\n"}]