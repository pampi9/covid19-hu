[{"date": "2020-11-04 09:43", "url": "https://koronavirus.gov.hu/cikkek/orban-reggel-hat-orakor-osszeult-az-operativ-torzs", "h1": "Orb\u00e1n: reggel hat \u00f3rakor \u00f6ssze\u00fclt az operat\u00edv t\u00f6rzs", "body": "\nSzerda reggel hat \u00f3rakor kezdte a munk\u00e1t az operat\u00edv t\u00f6rzs azzal, hogy \u00e1ttekintette a k\u00f3rh\u00e1zi kapacit\u00e1sokat, sz\u00e1mba vette a rendelkez\u00e9sre \u00e1ll\u00f3 k\u00f3rh\u00e1zi \u00e1gyakat, \u00e1pol\u00f3kat \u00e9s orvosokat, a be\u00fczemelt \u00e9s a be\u00fczemelhet\u0151 l\u00e9legeztet\u0151g\u00e9peket - k\u00f6z\u00f6lte a minisztereln\u00f6k a Facebookra feltett r\u00f6vid vide\u00f3ban.\n\nOrb\u00e1n Viktor elmondta, hogy kedd este \u00f6sszeh\u00edvta a v\u00e9delmi bizotts\u00e1gok vezet\u0151it.\n\"Az utas\u00edt\u00e1sokat megkapt\u00e1k, \u00e9s \u00edgy tudj\u00e1k majd \u00e9rv\u00e9nyes\u00edteni a meghozott korl\u00e1toz\u00f3 int\u00e9zked\u00e9seket\" - fogalmazott.\nElmondta azt is, szerd\u00e1n nyolc \u00f3rakor folytat\u00f3dik a korm\u00e1ny\u00fcl\u00e9s, ahol Palkovics L\u00e1szl\u00f3 innov\u00e1ci\u00f3s- \u00e9s technol\u00f3giai miniszter \u00e9s Varga Mih\u00e1ly p\u00e9nz\u00fcgyminiszter sz\u00e1mol be a gazdas\u00e1gv\u00e9delmi akci\u00f3terv helyzet\u00e9r\u0151l.\n\"Mert mik\u00f6zben v\u00e9dekez\u00fcnk a v\u00edrus ellen, az orsz\u00e1gnak m\u0171k\u00f6dnie kell, a gazdas\u00e1gnak m\u0171k\u00f6dnie kell, \u00e9s be akarom tartani azt az \u00edg\u00e9retemet, hogy amennyi munkahelyet a v\u00edrus t\u00f6nkretesz, annyi munkahelyet fogunk l\u00e9trehozni\" - k\u00f6z\u00f6lte Orb\u00e1n Viktor.\nHa \u00f6sszefogunk, \u00e9s mindenki betartja a szab\u00e1lyokat, akkor a mostani szigor\u00edt\u00e1sok elegend\u0151ek, \u00e9s nem lesz sz\u00fcks\u00e9g \u00fajabb int\u00e9zked\u00e9sekre - mondta.\n\u00a0\nMTI 2020. november 4.\n\u00a0\n\u00a0\n\n"}]