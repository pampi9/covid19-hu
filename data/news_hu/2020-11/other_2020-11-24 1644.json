[{"date": "2020-11-24 16:44", "url": "https://koronavirus.gov.hu/cikkek/nnk-47-het-ot-varosban-emelkedett-szennyvizben-koronavirus-orokitoanyaganak-mennyisege", "h1": "NNK: 47. h\u00e9t - \u00f6t v\u00e1rosban emelkedett a szennyv\u00edzben a koronav\u00edrus \u00f6r\u00f6k\u00edt\u0151anyag\u00e1nak mennyis\u00e9ge", "body": "\nA 47. heti adatok alapj\u00e1n B\u00e9k\u00e9scsab\u00e1n, Miskolcon, Ny\u00edregyh\u00e1z\u00e1n, Salg\u00f3tarj\u00e1nban \u00e9s Sz\u00e9kesfeh\u00e9rv\u00e1ron emelkedett a koronav\u00edrus szennyv\u00edzben m\u00e9rt koncentr\u00e1ci\u00f3ja. Az elv\u00e9gzett szennyv\u00edzvizsg\u00e1latok adatai alapj\u00e1n Kecskem\u00e9ten \u00e9s Szolnokon cs\u00f6kken\u0151 tendenci\u00e1t mutattak ki a SARS-CoV-2 v\u00edrus \u00f6r\u00f6k\u00edt\u0151anyag\u00e1nak mennyis\u00e9g\u00e9ben.\n\nA szennyv\u00edz vizsg\u00e1lata mindazokr\u00f3l inform\u00e1ci\u00f3t ad, akik \u00fcr\u00edtik a k\u00f3rokoz\u00f3 \u00f6r\u00f6k\u00edt\u0151anyag\u00e1t, \u00edgy a t\u00fcnetekkel rendelkez\u0151 fert\u0151z\u00f6ttek mellett a t\u00fcnetmentes \u00e9s gyenge t\u00fcnetes fert\u0151z\u00f6ttek sz\u00e1m\u00e1r\u00f3l is. Vizsg\u00e1lataink meger\u0151s\u00edtik, hogy a koronav\u00edrus tov\u00e1bbra is jelen van az orsz\u00e1g eg\u00e9sz ter\u00fclet\u00e9n. Ez\u00e9rt a j\u00e1rv\u00e1ny lass\u00edt\u00e1sa \u00e9rdek\u00e9ben tov\u00e1bbra is kiemelten fontos a fegyelmezett magatart\u00e1s \u00e9s a j\u00e1rv\u00e1ny\u00fcgyi szab\u00e1lyok betart\u00e1sa.\n\nB\u00e1rki, akinek t\u00fcnetei vannak, ne menjen k\u00f6z\u00f6ss\u00e9gbe, hanem maradjon otthon \u00e9s telefonon \u00e9rtes\u00edtse h\u00e1ziorvos\u00e1t!\nTartsunk legal\u00e1bb 1,5 m\u00e9teres t\u00e1vols\u00e1got!\nViselj\u00fck maszkot!\nGyakran \u00e9s alaposan mossunk kezet!\nTartsuk be a kij\u00e1r\u00e1si korl\u00e1toz\u00e1sokat!\n\n\n\u00a0\n\n"}]