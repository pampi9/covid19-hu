[{"date": "2020-11-25 10:20", "url": "https://koronavirus.gov.hu/cikkek/szijjarto-egymillio-tabletta-favipiravir-ekezett-kinabol", "h1": "Szijj\u00e1rt\u00f3: egymilli\u00f3 tabletta favipiravir \u00e9kezett K\u00edn\u00e1b\u00f3l", "body": "\n\u00dajabb egymilli\u00f3 tabletta favipiravir \u00e9rkezett K\u00edn\u00e1b\u00f3l szerda hajnalban - k\u00f6z\u00f6lte Szijj\u00e1rt\u00f3 P\u00e9ter k\u00fcl\u00fcgyminiszter a Facebook-oldal\u00e1n k\u00f6zz\u00e9tett vide\u00f3ban.\n\n\n\"A nap legfontosabb esem\u00e9nye azt hiszem, hogy m\u00e1r meg is t\u00f6rt\u00e9nt, hiszen negyed hatkor landolt az a rep\u00fcl\u0151g\u00e9p, amely \u00fajabb egymilli\u00f3 darab favipiravir gy\u00f3gyszert sz\u00e1ll\u00edtott Magyarorsz\u00e1gra, ez\u00fattal K\u00edn\u00e1b\u00f3l\" - mondta a miniszter. Ez a gy\u00f3gyszer seg\u00edti a koronav\u00edrus-betegek gy\u00f3gyul\u00e1s\u00e1t, enyh\u00edti t\u00fcneteiket - tette hozz\u00e1.\n\u00a0\u00a0\u00a0\u00a0Ezzel a sz\u00e1ll\u00edtm\u00e1nnyal egy\u00fctt m\u00e1r 4,8 milli\u00f3 favipiravir hat\u00f3anyag\u00fa tabletta \u00e9rkezett Magyarorsz\u00e1gra: 2,8 milli\u00f3 K\u00edn\u00e1b\u00f3l \u00e9s 2 milli\u00f3 Jap\u00e1nb\u00f3l. Ha az operat\u00edv t\u00f6rzs \u00fagy d\u00f6nt, folytatj\u00e1k a t\u00e1rgyal\u00e1sokat \u00fajabb gy\u00f3gyszersz\u00e1ll\u00edtm\u00e1nyokr\u00f3l - k\u00f6z\u00f6lte\u00a0Szijj\u00e1rt\u00f3\u00a0P\u00e9ter.\n\nMTI 2020. november 25.\n\n\n\n\n\n\n\n"}]