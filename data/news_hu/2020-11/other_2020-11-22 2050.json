[{"date": "2020-11-22 20:50", "url": "https://koronavirus.gov.hu/cikkek/ujra-hazudott-az-index", "h1": "\u00dajra hazudott az Index", "body": "\n\u00dajra hazudott az Index. Kor\u00e1bban a vesz\u00e9lyhelyzetr\u0151l hazudtak, most a tisztif\u0151orvost t\u00e1madt\u00e1k hazugs\u00e1ggal.\n\n\nAz Index szerkeszt\u0151s\u00e9ge az \u00e9rintettek megk\u00e9rdez\u00e9se el\u0151tt ferd\u00edtett \u00e9s cs\u00fasztatott. Az internetes port\u00e1l f\u00e9linform\u00e1ci\u00f3kat jelentett meg azt sugallva, hogy megk\u00e9rd\u0151jelezhet\u0151 az Orsz\u00e1gos Tisztif\u0151orvos szakmai hozz\u00e1\u00e9rt\u00e9se. Elkeser\u00edt\u0151 l\u00e1tni, hogy az orsz\u00e1gunkat is s\u00fajt\u00f3 rendk\u00edv\u00fcli helyzetben egyesek azon f\u00e1radoznak, hogy hib\u00e1t tal\u00e1ljanak a j\u00e1rv\u00e1ny\u00fcgyi v\u00e9dekez\u00e9sben, \u00e9s indulatokat gerjesztve al\u00e1\u00e1ss\u00e1k az emberek bizalm\u00e1t.\nA\u00a0\u00a0hivatkozott cikk eleve ferd\u00edt, mert praxisenged\u00e9lye a h\u00e1ziorvosoknak van. Amir\u0151l sz\u00f3 van a cikkben, az a m\u0171k\u00f6d\u00e9si nyilv\u00e1ntart\u00e1s, amit 5 \u00e9vente kell meg\u00faj\u00edtania minden orvosnak, aki \u00f6n\u00e1ll\u00f3an v\u00e9gez eg\u00e9szs\u00e9g\u00fcgyi tev\u00e9kenys\u00e9get. Aki k\u00f6zfeladatot l\u00e1t el (pl. a tisztif\u0151orvosok, \u00e1llamigazgat\u00e1si szervekn\u00e9l dolgoz\u00f3 orvosok) nekik nem sz\u00fcks\u00e9ges, hogy \u00e9rv\u00e9nyes m\u0171k\u00f6d\u00e9si nyilv\u00e1ntart\u00e1ssal rendelkezzenek, mert a k\u00f6zfeladat idej\u00e9vel a m\u0171k\u00f6d\u00e9si nyilv\u00e1ntart\u00e1si ciklus meghosszabbodik. A tisztif\u0151orvosoknak nem sz\u00fcks\u00e9ges \u00e9rv\u00e9nyes m\u0171k\u00f6d\u00e9si nyilv\u00e1ntart\u00e1ssal rendelkezni\u00fck.\n\nKorm\u00e1nyzati T\u00e1j\u00e9koztat\u00e1si K\u00f6zpont\n\n"}]