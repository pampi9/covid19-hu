[{"date": "2020-11-14 12:03", "url": "https://koronavirus.gov.hu/cikkek/orban-ingyen-internet-jon-digitalis-oktatasban-tanuloknak", "h1": "Orb\u00e1n: ingyen internet j\u00f6n a digit\u00e1lis oktat\u00e1sban tanul\u00f3knak", "body": "\nAl\u00e1\u00edrta Orb\u00e1n Viktor minisztereln\u00f6k azt a korm\u00e1nyrendeletet, amelynek \u00e9rtelm\u00e9ben ingyen internetet haszn\u00e1lhatnak a digit\u00e1lis oktat\u00e1sban tanul\u00f3k.\n\n\nOrb\u00e1n Viktor szombaton a Facebookon megosztott vide\u00f3j\u00e1ban besz\u00e9lt a digit\u00e1lis oktat\u00e1ssal \u00e9rintett csal\u00e1dokat seg\u00edt\u0151 int\u00e9zked\u00e9sr\u0151l. A korm\u00e1nyrendelet sz\u00f3 szerint azt mondja, hogy a helyhez k\u00f6t\u00f6tt internet-hozz\u00e1f\u00e9r\u00e9si szolg\u00e1ltat\u00e1s harminc napra ingyenesen vehet\u0151 ig\u00e9nybe a k\u00f6znevel\u00e9sben \u00e9s a szakk\u00e9pz\u00e9sben, a nappali rendszer\u0171 nevel\u00e9s-oktat\u00e1sban \u00e9s szakmai oktat\u00e1sban elrendelt tantermen k\u00edv\u00fcli, digit\u00e1lis munkarendben m\u0171k\u00f6d\u0151, k\u00f6z\u00e9pfok\u00fa iskol\u00e1val fenn\u00e1ll\u00f3 jogviszonyra tekintettel.\n\u00a0\u00a0\u00a0\u00a0\"Ez magyarul annyit jelent, hogy akik digit\u00e1lis oktat\u00e1sban vesznek r\u00e9szt, \u00e9s ez\u00e9rt internetet haszn\u00e1lnak, erre az id\u0151szakra ingyen haszn\u00e1lhatj\u00e1k az internetet. Majd lesz egy vita err\u0151l a c\u00e9gekkel, de most fontos, hogy a csal\u00e1dok ezt a seg\u00edts\u00e9get megkapj\u00e1k\" - mondta a korm\u00e1nyf\u0151.\n\u00a0\u00a0\u00a0\u00a0Orb\u00e1n Viktor a fiatalokat arra k\u00e9rte, hogy a digit\u00e1lis oktat\u00e1st ne tekints\u00e9k vak\u00e1ci\u00f3nak, hanem tanuljanak.\n\n\n\n\n\n\nMTI 2020. november 14.\n\n"}]