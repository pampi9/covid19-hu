[{"date": "2020-11-14 17:03", "url": "https://koronavirus.gov.hu/cikkek/szijjarto-ujabb-egymillio-favipiravir-hatoanyagu-gyogyszer-erkezett-magyarorszagra", "h1": "Szijj\u00e1rt\u00f3: \u00fajabb egymilli\u00f3 favipiravir hat\u00f3anyag\u00fa gy\u00f3gyszer \u00e9rkezett Magyarorsz\u00e1gra", "body": "\n\u00dajabb egymilli\u00f3 favipiravir hat\u00f3anyag\u00fa gy\u00f3gyszer \u00e9rkezett Magyarorsz\u00e1gra, ism\u00e9t keletr\u0151l, ez\u00fattal Jap\u00e1nb\u00f3l - tette k\u00f6zz\u00e9 Szijj\u00e1rt\u00f3 P\u00e9ter k\u00fclgazdas\u00e1gi \u00e9s k\u00fcl\u00fcgyminiszter szombaton Facebook-oldal\u00e1n.\n\n\nEz a gy\u00f3gyszermennyis\u00e9g megk\u00f6zel\u00edt\u0151leg t\u00edzezer, t\u00fcneteket mutat\u00f3 v\u00edrusbeteg sikeres k\u00f3rh\u00e1zi kezel\u00e9s\u00e9hez \u00e9s gy\u00f3gyul\u00e1s\u00e1hoz j\u00e1rulhat majd hozz\u00e1 - hangs\u00falyozta.\n\u00a0\u00a0\u00a0\u00a0Szijj\u00e1rt\u00f3 P\u00e9ter karant\u00e9nnapl\u00f3j\u00e1ban \u00fagy fogalmazott: az elm\u00falt tizenk\u00e9t napban, f\u0151leg annak els\u0151 \u00e9s k\u00f6z\u00e9ps\u0151 harmad\u00e1ban \"el\u00e9g rendesen megr\u00e1ngatta a v\u00edrus\", de od\u00e1ig nem fajult a dolog, hogy k\u00f3rh\u00e1zba kelljen mennie.\n\u00a0\u00a0\u00a0\u00a0Azonban sajnos egyre t\u00f6bben vannak, akik a t\u00fcnetek s\u00falyoss\u00e1ga miatt k\u00f3rh\u00e1zi ell\u00e1t\u00e1sra szorulnak, nekik j\u00f3 h\u00edr a gy\u00f3gyszer \u00e9rkez\u00e9se - \u00edrta.\n\u00a0\u00a0\u00a0\u00a0Vigy\u00e1zzunk magunkra \u00e9s egym\u00e1sra! - z\u00e1rta bejegyz\u00e9s\u00e9t a k\u00fclgazdas\u00e1gi \u00e9s k\u00fcl\u00fcgyminiszter.\n\n\nMTI 2020. november 14.\n\n"}]