[{"date": "2020-11-08 16:12", "url": "https://koronavirus.gov.hu/cikkek/kasler-magyar-egeszsegugyre-legnehezebb-idokben-lehet-szamitani", "h1": "K\u00e1sler: a magyar eg\u00e9szs\u00e9g\u00fcgyre a legnehezebb id\u0151kben is lehet sz\u00e1m\u00edtani", "body": "\nA magyar orvosokra \u00e9s eg\u00e9szs\u00e9g\u00fcgyi dolgoz\u00f3kra a legnehezebb id\u0151kben is sz\u00e1m\u00edtani lehet - jelentette ki az emberi er\u0151forr\u00e1sok minisztere a Facebook-oldal\u00e1n vas\u00e1rnap k\u00f6zz\u00e9tett vide\u00f3ban.\n\nK\u00e1sler Mikl\u00f3s elmondta, eg\u00e9sz \u00e9let\u00e9t a magyar eg\u00e9szs\u00e9g\u00fcgyben \u00e9lte le, ez\u00e9rt ismeri a magyar eg\u00e9szs\u00e9g\u00fcgy teljes\u00edt\u0151k\u00e9pess\u00e9g\u00e9t, a magyar orvosok, \u00e9s n\u0151v\u00e9rek szakmai tud\u00e1s\u00e1t, lelkiismeretess\u00e9g\u00e9t.\u00a0\u00a0\u00c9ppen ez\u00e9rt meg van gy\u0151z\u0151dve arr\u00f3l, hogy a legnehezebb id\u0151kben is sz\u00e1m\u00edtani lehet r\u00e1juk.\n\u00a0\u00a0\u00a0\u00a0Kiemelte: jelenleg a j\u00e1rv\u00e1ny eszkal\u00e1l\u00f3dik az eg\u00e9sz vil\u00e1gban, de ha mindenki fegyelmezetten viselkedik, \u00e9rz\u00e9keli, hogy nem csak a saj\u00e1t, hanem a szerettei \u00e9s honfit\u00e1rsai \u00e9let\u00e9t is \"a kez\u00e9ben tartja\", akkor \"t\u00fal fogunk jutni ezen a j\u00e1rv\u00e1nyon\".\n\u00a0\u00a0\u00a0\u00a0Arr\u00f3l is besz\u00e9lt, hogy annyira az\u00e9rt m\u00e1r ismerik a v\u00edrust, hogy tudj\u00e1k, h\u00f3napokon bel\u00fcl meglesz a vakcina.\nMTI\n\n"}]