[{"date": "2020-11-16 09:47", "url": "https://koronavirus.gov.hu/cikkek/orban-le-kalappal-az-egeszsegugyi-dolgozok-es-tanarok-elott", "h1": "Orb\u00e1n: le a kalappal az eg\u00e9szs\u00e9g\u00fcgyi dolgoz\u00f3k \u00e9s a tan\u00e1rok el\u0151tt", "body": "\nA helyzet neh\u00e9z, de le a kalappal az \u00e1pol\u00f3n\u0151k, az orvosok, az eg\u00e9szs\u00e9g\u00fcgyi szem\u00e9lyzet \u00e9s az iskol\u00e1kban dolgoz\u00f3k el\u0151tt is, mert \u00e1llj\u00e1k a sarat - mondta Orb\u00e1n Viktor minisztereln\u00f6k h\u00e9tf\u0151 reggel a Facebookon k\u00f6zz\u00e9tett vide\u00f3j\u00e1ban.\n\n\nA korm\u00e1nyf\u0151 k\u00f6z\u00f6lte: az operat\u00edv t\u00f6rzs \u00fcl\u00e9s\u00e9n \u00e1ttekintett\u00e9k a h\u00e9tv\u00e9g\u00e9n t\u00f6rt\u00e9nteket \u00e9s a rendelkez\u00e9sre \u00e1ll\u00f3 v\u00e9dekez\u00e9si kapacit\u00e1sokat.\nHangs\u00falyozta: a nyom\u00e1s nagy, de egyel\u0151re \"minden fronton \u00e1llj\u00e1k a sarat\" az orvosok, az \u00e1pol\u00f3k, a k\u00f3rh\u00e1zi szakszem\u00e9lyzet \u00e9s az iskol\u00e1k is.\nOrb\u00e1n Viktor ismertette: covidos betegek ell\u00e1t\u00e1s\u00e1ra alkalmas szabad k\u00f3rh\u00e1zi \u00e1gyb\u00f3l 13 049, intenz\u00edv \u00e1gyb\u00f3l pedig 1634 van. \u00a0\u00a0\u00a0\u00a0\nJelenleg 582-en vannak l\u00e9legeztet\u0151g\u00e9pen, intenz\u00edv \u00e1gyon, ennek h\u00e1romszorosa m\u00e9g rendelkez\u00e9sre \u00e1ll - mondta.\n\n\nMTI 2020. november 16.\n\n"}]