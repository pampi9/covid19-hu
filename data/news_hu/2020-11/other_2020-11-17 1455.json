[{"date": "2020-11-17 14:55", "url": "https://koronavirus.gov.hu/cikkek/aki-mar-meggyogyult-sokat-segithet-verplazma-adasara-kerjuk-gyogyultakat", "h1": "Aki m\u00e1r meggy\u00f3gyult, sokat seg\u00edthet! V\u00e9rplazma ad\u00e1s\u00e1ra k\u00e9rj\u00fck a gy\u00f3gyultakat! ", "body": "\nMindazok, akik m\u00e1r kigy\u00f3gyultak a koronav\u00edrus-fert\u0151z\u00e9sb\u0151l sokat tehetnek a s\u00falyos betegek gy\u00f3gy\u00edt\u00e1s\u00e1\u00e9rt. Ahogy a j\u00e1rv\u00e1ny els\u0151 hull\u00e1ma alatt, \u00fagy most is v\u00e1rjuk a gy\u00f3gyultak jelentkez\u00e9s\u00e9t v\u00e9rplazma ad\u00e1shoz, m\u00e1sok gy\u00f3gy\u00edt\u00e1s\u00e1hoz.\n\n\nEg\u00e9sz Eur\u00f3p\u00e1ban romlik a j\u00e1rv\u00e1nyhelyzet, Magyarorsz\u00e1gon is n\u0151 a fert\u0151z\u00f6ttek \u00e9s a k\u00f3rh\u00e1zban kezeltek sz\u00e1ma. A koronav\u00edrus-fert\u0151z\u00e9snek azonban m\u00e9g nincs teljesen hat\u00e9kony gy\u00f3gym\u00f3dja, ez\u00e9rt az eg\u00e9sz vil\u00e1gon, \u00edgy haz\u00e1nkban is sokan \u00e9letvesz\u00e9lyes \u00e1llapotban vannak, sz\u00e1mukra jelenthet seg\u00edts\u00e9get a\u00a0 v\u00e9rplazma-ter\u00e1pia. Ennek l\u00e9nyege, hogy aki \u00e1tesett a koronav\u00edrus-fert\u0151z\u00e9sen, nagy val\u00f3sz\u00edn\u0171s\u00e9ggel a szervezete ellenanyagokat termelt a v\u00edrus ellen. Ez\u00e9rt, hogyha kell\u0151 mennyis\u00e9g\u0171 ellenanyag van a v\u00e9rplazm\u00e1j\u00e1ban, akkor plazmaad\u00e1ssal tud seg\u00edteni azokon, akik most s\u00falyos betegek. A gy\u00f3gyult beteg a v\u00e9rad\u00e1shoz nagyon hasonl\u00f3 elj\u00e1r\u00e1sban tud v\u00e9rplazm\u00e1t adni, ekkor a v\u00e9r\u00e9b\u0151l csak plazmafolyad\u00e9k ker\u00fcl lev\u00e9telre. Ez nem jelent vesz\u00e9lyt a szervezet sz\u00e1m\u00e1ra,\u00a0hiszen a v\u00e9rplazma n\u00e9h\u00e1ny napon bel\u00fcl \u00fajratermel\u0151dik. Ennek az ellenanyagokat tartalmaz\u00f3 plazm\u00e1nak a felhaszn\u00e1l\u00e1s\u00e1val t\u00f6rt\u00e9nik a\u00a0 s\u00falyos beteg \u00e1llapotban l\u00e9v\u0151 betegek kezel\u00e9se.\nJelentkez\u00e9s\nEmail:\u00a0verplazma@dpckorhaz.hu\nTelefon:\u00a006 30\u00a0602 9250\nA plazma lev\u00e9tel\u00e9nek felt\u00e9telei:\n\n2 hete t\u00fcnetmentes\nnincs karant\u00e9nban\nnincs s\u00falyos kr\u00f3nikus betegs\u00e9ge\n\u00e9letkor 18-60 \u00e9v, 60 \u00e9s 70 \u00e9v k\u00f6z\u00f6tt egyedi elb\u00edr\u00e1l\u00e1s\negy 2 l\u00e9pcs\u0151s kivizsg\u00e1l\u00e1son val\u00f3 megfelel\u00e9s (ennek sor\u00e1n ellen\u0151rzik, hogy jelenleg v\u00edrusmentesek-e, ill. hogy van-e kell\u0151 mennyis\u00e9gben v\u00edrusellenes ellenanyaguk)\n\nTov\u00e1bbi inform\u00e1ci\u00f3k: http://www.koronavirusplazma.hu/\n\n\n"}]