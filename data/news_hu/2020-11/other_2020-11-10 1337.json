[{"date": "2020-11-10 13:37", "url": "https://koronavirus.gov.hu/cikkek/orban-az-onkormanyzatok-donthetnek-kutyasetaltatas-szabalyairol", "h1": "Orb\u00e1n: az \u00f6nkorm\u00e1nyzatok d\u00f6nthetnek a kutyas\u00e9t\u00e1ltat\u00e1s szab\u00e1lyair\u00f3l", "body": "\nA koronav\u00edrus-j\u00e1rv\u00e1ny miatt \u00e9letbe l\u00e9p\u0151, este 8 \u00e9s hajnal 5 \u00f3ra k\u00f6z\u00f6tti kij\u00e1r\u00e1si tilalom al\u00f3l kiv\u00e9telt jelenthet a kutyas\u00e9t\u00e1ltat\u00e1s, a kiv\u00e9tel r\u00e9szletszab\u00e1lyair\u00f3l az \u00f6nkorm\u00e1nyzatok d\u00f6nthetnek - k\u00f6z\u00f6lte Orb\u00e1n Viktor minisztereln\u00f6k kedden a Facebook-oldal\u00e1n k\u00f6zz\u00e9tett vide\u00f3ban.\n\n\nA korm\u00e1nyf\u0151 err\u0151l Ov\u00e1di P\u00e9terrel, a Nemzeti \u00c1llatv\u00e9delmi Program meg\u00faj\u00edt\u00e1s\u00e1\u00e9rt \u00e9s v\u00e9grehajt\u00e1s\u00e1\u00e9rt felel\u0151s miniszteri biztossal \u00e1llapodott meg az Orsz\u00e1gh\u00e1zban.\n\u00a0\u00a0\u00a0\u00a0A kutyafuttat\u00f3k bez\u00e1r\u00e1s\u00e1r\u00f3l sz\u00f3l\u00f3 r\u00e9szletszab\u00e1lyokat szint\u00e9n \u00f6nkorm\u00e1nyzati hat\u00e1sk\u00f6rbe utalj\u00e1k - mondta Orb\u00e1n Viktor.\nA megbesz\u00e9l\u00e9sen elhangzott, hogy mintegy 1,5 milli\u00f3 kutyatart\u00f3t \u00e9rint a k\u00e9rd\u00e9s.\n\u00a0\nMTI 2020. november 10.\n\n"}]