[{"date": "2020-11-10 08:52", "url": "https://koronavirus.gov.hu/cikkek/varga-mihaly-31-milliard-forintnyi-beruhazas-indulhat-el-1300-magyar-vallalkozasnal", "h1": "Varga Mih\u00e1ly: 31 milli\u00e1rd forintnyi beruh\u00e1z\u00e1s indulhat el 1300 magyar v\u00e1llalkoz\u00e1sn\u00e1l", "body": "\nElb\u00edr\u00e1lt\u00e1k a versenyk\u00e9pes K\u00f6z\u00e9p-Magyarorsz\u00e1g operat\u00edv program p\u00e1ly\u00e1zatait, amelynek k\u00f6sz\u00f6nhet\u0151en Budapesten \u00e9s Pest megy\u00e9ben 31 milli\u00e1rd forintnyi beruh\u00e1z\u00e1s indulhat el 1300 magyar v\u00e1llalkoz\u00e1sn\u00e1l, mindez pedig 37 ezer munkahely megv\u00e9d\u00e9s\u00e9t seg\u00edti - mondta a p\u00e9nz\u00fcgyminiszter kedden a Facebookra felt\u00f6lt\u00f6tt vide\u00f3j\u00e1ban.\n\n\nVarga Mih\u00e1ly hozz\u00e1tette, a meg\u00edt\u00e9lt t\u00e1mogat\u00e1sb\u00f3l a v\u00e1llalkoz\u00e1sok \u00faj g\u00e9peket v\u00e1s\u00e1rolhatnak, fejleszthetik informatikai rendszer\u00fcket, \u00e9s ak\u00e1r a dolgoz\u00f3k k\u00e9pz\u00e9s\u00e9t is fizethetik.\nA gazdas\u00e1gv\u00e9delmi akci\u00f3terv r\u00e9szek\u00e9nt a ny\u00e1ron ind\u00edtott p\u00e1ly\u00e1zat gyors\u00edtott, egyszer\u0171s\u00edtett elj\u00e1r\u00e1ssal zajlott le, \u00edgy mostanra a p\u00e1ly\u00e1zatok bead\u00e1sa, \u00e9rt\u00e9kel\u00e9se \u00e9s elb\u00edr\u00e1l\u00e1sa is megt\u00f6rt\u00e9nt mind az 1300 nyertes c\u00e9g eset\u00e9ben - mondta a t\u00e1rcavezet\u0151.\n\n\nMTI 2020. november 10., kedd 8:43\n\n"}]