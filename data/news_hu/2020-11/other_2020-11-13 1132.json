[{"date": "2020-11-13 11:32", "url": "https://koronavirus.gov.hu/cikkek/vert-adtak-az-egyenruhasok-teve-utcai-szekhazban", "h1": "V\u00e9rt adtak az egyenruh\u00e1sok a Teve utcai sz\u00e9kh\u00e1zban", "body": "\nA BRFK \u00e1ltal szervezett k\u00e9tnapos v\u00e9rad\u00e1son a f\u0151v\u00e1rosi \u00e1llom\u00e1ny mellett r\u00e9szt vett a k\u00f3rh\u00e1z-f\u0151parancsnok, valamint munkat\u00e1rsai is. \u00a0\n\n\nA Budapesti Rend\u0151r-f\u0151kapit\u00e1nys\u00e1g 2020. november 11-\u00e9re \u00e9s 12-\u00e9re a Teve utcai Rend\u0151rpalot\u00e1ba v\u00e9rad\u00e1st szervezett. A felh\u00edv\u00e1s eljutott az Orsz\u00e1gos K\u00f3rh\u00e1z-f\u0151parancsnoki T\u00e1mogat\u00f3 T\u00f6rzsh\u00f6z, valamint az orsz\u00e1g k\u00fcl\u00f6nb\u00f6z\u0151 pontjain szolg\u00e1latot teljes\u00edt\u0151 k\u00f3rh\u00e1zparancsnokokhoz \u00e9s k\u00f3rh\u00e1zseg\u00e9dekhez is, akik k\u00f6z\u00fcl t\u00f6bb honv\u00e9d, rend\u0151r \u00e9s katasztr\u00f3fav\u00e9delmi munkat\u00e1rs csatlakozott a kezdem\u00e9nyez\u00e9shez.\n\n\nAz eredm\u00e9nyes eg\u00e9szs\u00e9g\u00fcgyi v\u00e9dekez\u00e9s \u00e9rdek\u00e9ben, seg\u00edtve az Orsz\u00e1gos V\u00e9rell\u00e1t\u00f3 Szolg\u00e1latot, valamint a k\u00f3rh\u00e1zakat ma v\u00e9rt adott dr. Halmosi Zsolt r. vez\u00e9r\u0151rnagy, orsz\u00e1gos k\u00f3rh\u00e1z-f\u0151parancsnok, valamint az Orsz\u00e1gos K\u00f3rh\u00e1z-f\u0151parancsnoki T\u00e1mogat\u00f3 T\u00f6rzs t\u00f6bb tagja is.\n\n\nForr\u00e1s: police.hu\n\n"}]