[{"date": "2020-11-16 18:50", "url": "https://koronavirus.gov.hu/cikkek/nnk-debrecenben-emelkedik-koronavirus-szennyvizben-mert-koncentracioja", "h1": "NNK: Debrecenben emelkedik a koronav\u00edrus szennyv\u00edzben m\u00e9rt koncentr\u00e1ci\u00f3ja  ", "body": "\nA koronav\u00edrus szennyv\u00edzben m\u00e9rt koncentr\u00e1ci\u00f3ja a 46. heti adatok alapj\u00e1n Debrecenben emelked\u0151 tendenci\u00e1t mutat, m\u00edg t\u00f6bb v\u00e1rosban, \u00edgy Kecskem\u00e9ten, Miskolcon, Ny\u00edregyh\u00e1z\u00e1n, Salg\u00f3tarj\u00e1nban, Sz\u00e9kesfeh\u00e9rv\u00e1ron \u00e9s Szolnokon emelkedett.\n\nA v\u00e1ltoz\u00e1s tendenci\u00e1ja t\u00f6bbnyire stagn\u00e1l\u00f3, a m\u00e9rs\u00e9kelt koncentr\u00e1ci\u00f3t mutat\u00f3 telep\u00fcl\u00e9seken is. A szennyv\u00edz vizsg\u00e1lata mindazokr\u00f3l inform\u00e1ci\u00f3t szolg\u00e1ltat, akik \u00fcr\u00edtik a k\u00f3rokoz\u00f3 \u00f6r\u00f6k\u00edt\u0151anyag\u00e1t, a t\u00fcnetekkel rendelkez\u0151 fert\u0151z\u00f6ttek mellett, a t\u00fcnetmentes \u00e9s gyenge t\u00fcnetes fert\u0151z\u00f6ttek sz\u00e1m\u00e1r\u00f3l is. Vizsg\u00e1lataink meger\u0151s\u00edtik, hogy a koronav\u00edrus jelenl\u00e9te tov\u00e1bbra is elterjedt az orsz\u00e1g eg\u00e9sz ter\u00fclet\u00e9n. Az NNK \u00e1ltal v\u00e9gzett szennyv\u00edzvizsg\u00e1latok eredm\u00e9nyei \u00e9s a megn\u0151tt pozit\u00edv esetsz\u00e1mok azt mutatj\u00e1k, hogy nagyon fontos tov\u00e1bbra is a fegyelmezett magatart\u00e1s \u00e9s a j\u00e1rv\u00e1ny\u00fcgyi szab\u00e1lyok betart\u00e1sa.\nB\u00e1rki, akinek t\u00fcnetei vannak, az ne menjen k\u00f6z\u00f6ss\u00e9gbe, hanem maradjon otthon \u00e9s telefonon \u00e9rtes\u00edtse h\u00e1ziorvos\u00e1t!\nTartsunk legal\u00e1bb 1,5 m\u00e9teres t\u00e1vols\u00e1got!\nViselj\u00fck maszkot!\nGyakran \u00e9s alaposan mossunk kezet!\n\u00a0\n\n\u00a0\nForr\u00e1s: https://www.nnk.gov.hu/index.php/koronavirus-tajekoztato/876-46-het-debrecenben-emelkedik-a-koronavirus-szennyvizben-mert-koncentracioja\n\n"}]