[{"date": "2020-11-23 10:50", "url": "https://koronavirus.gov.hu/cikkek/orban-viktor-tomeges-celzott-teszteles-meginditasa-het-nagy-vedekezesi-akcioja", "h1": "Orb\u00e1n Viktor: a t\u00f6meges, c\u00e9lzott tesztel\u00e9s megind\u00edt\u00e1sa a h\u00e9t nagy v\u00e9dekez\u00e9si akci\u00f3ja", "body": "\nA t\u00f6meges, c\u00e9lzott koronav\u00edrus-tesztel\u00e9s megind\u00edt\u00e1s\u00e1t, valamint az iskol\u00e1k m\u0171k\u00f6d\u00e9s\u00e9nek megv\u00e9d\u00e9s\u00e9t nevezte a h\u00e9t nagy v\u00e9dekez\u00e9si akci\u00f3j\u00e1nak Orb\u00e1n Viktor minisztereln\u00f6k a koronav\u00edrus-j\u00e1rv\u00e1ny elleni v\u00e9dekez\u00e9s\u00e9rt felel\u0151s operat\u00edv t\u00f6rzs h\u00e9tf\u0151 reggeli \u00fcl\u00e9se ut\u00e1n a Facebook-oldal\u00e1n k\u00f6zz\u00e9tett vide\u00f3ban.\n\n\n\"K\u00fczd\u00fcnk az iskol\u00e1kban \u00e9s az \u00f3vod\u00e1kban, hogy ne kelljen \u0151ket bez\u00e1rni\" - mondta a korm\u00e1nyf\u0151, hangs\u00falyozva: m\u00falt h\u00e9ten az oktat\u00e1si rendszer derekasan \u00e1llta a pr\u00f3b\u00e1t, \u00e9s j\u00f3k a rem\u00e9nyek, hogy ez ezen a h\u00e9ten sem v\u00e1ltozik meg.\u00a0\u00a0A c\u00e9lzott, t\u00f6meges tesztel\u00e9ssel kapcsolatban Orb\u00e1n Viktor kifejtette: 47 ezren dolgoznak szoci\u00e1lis int\u00e9zm\u00e9nyekben \u00e9s 191 ezren oktat\u00e1si int\u00e9zm\u00e9nyekben, \u00e9s b\u00e1r a tesztel\u00e9s \u00f6nk\u00e9ntes, biztosan sokan fognak jelentkezni. \u00cdgy annak \u00e9rdek\u00e9ben, hogy a teszteket le tudj\u00e1k venni, k\u00e9tezer egyetemi hallgat\u00f3t is munk\u00e1ba \u00e1ll\u00edtottak - k\u00f6z\u00f6lte.\n\nMTI 2020. november 23.\n\n"}]