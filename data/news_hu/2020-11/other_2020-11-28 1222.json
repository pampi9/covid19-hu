[{"date": "2020-11-28 12:22", "url": "https://koronavirus.gov.hu/cikkek/szijjarto-ujabb-61-milliard-forintos-tamogatast-kaphatnak-cegek-fejlesztesekre", "h1": "Szijj\u00e1rt\u00f3: \u00fajabb 61 milli\u00e1rd forintos t\u00e1mogat\u00e1st kaphatnak a c\u00e9gek fejleszt\u00e9sekre", "body": "\n\u00dajabb 61 milli\u00e1rd forintos t\u00e1mogat\u00e1si keretet ny\u00fajt a korm\u00e1ny azoknak a c\u00e9geknek, amelyek v\u00e1llalj\u00e1k, hogy \u00fagy fejlesztenek, hogy nem bocs\u00e1tj\u00e1k el a dolgoz\u00f3ikat - jelentette be a k\u00fclgazdas\u00e1gi \u00e9s k\u00fcl\u00fcgyminiszter.\n\n\u00a0\n\nSzijj\u00e1rt\u00f3 P\u00e9ter \u00fagy nyilatkozott szombaton az MTI-nek, miut\u00e1n r\u00e9szt vett a gazdas\u00e1gstrat\u00e9giai megbesz\u00e9l\u00e9sen a Karmelita kolostorban, hogy ebben a \"k\u00fczdelemben\" azok a v\u00e1llalatok a legfontosabb \"sz\u00f6vets\u00e9geseik\", amelyek a neh\u00e9z k\u00f6r\u00fclm\u00e9nyek ellen\u00e9re is v\u00e1llalj\u00e1k, hogy fejlesztenek.\nHozz\u00e1tette, a mostani fejleszt\u00e9sek, illetve beruh\u00e1z\u00e1sok jelentik a garanci\u00e1j\u00e1t a megl\u00e9v\u0151 munkahelyek megv\u00e9d\u00e9s\u00e9nek, ez\u00e9rt a korm\u00e1ny t\u00e1mogat\u00e1st ny\u00fajt azon c\u00e9geknek, amelyek v\u00e1llalj\u00e1k, hogy nem bocs\u00e1tj\u00e1k el a n\u00e1luk dolgoz\u00f3kat.\n\"A magyar gazdas\u00e1g \u00e9leterej\u00e9t vil\u00e1gosan mutatja az a t\u00e9ny, hogy negyed\u00f3ra alatt 363 c\u00e9g jelentkezett erre a t\u00e1mogat\u00e1sra\" - jelezte, hozz\u00e1t\u00e9ve, hogy ebb\u0151l 285 magyar tulajdonosi h\u00e1tt\u00e9rrel rendelkezik, m\u00edg a marad\u00e9k itteni, de k\u00fclf\u00f6ldi tulajdon\u00fa, ugyanakkor magyar embereket foglalkoztat\u00f3 v\u00e1llalat.\nA 363 c\u00e9g mintegy 199 milli\u00e1rd forintnyi beruh\u00e1z\u00e1sra sz\u00e1nta el mag\u00e1t, s ezzel mintegy 49 ezer munkahelyet v\u00e9denek meg - h\u00edvta fel a figyelmet Szijj\u00e1rt\u00f3 P\u00e9ter, akik k\u00f6sz\u00f6netet mondott az eml\u00edtett v\u00e1llalatoknak, megjegyezve, hogy a korm\u00e1ny a beruh\u00e1z\u00e1s \u00f6sszeg\u00e9nek mintegy egyharmad\u00e1t \u00e1llja.\n\n\nMTI\n\n"}]