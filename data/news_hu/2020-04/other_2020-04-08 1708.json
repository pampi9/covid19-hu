[{"date": "2020-04-08 17:08", "url": "https://koronavirus.gov.hu/cikkek/kovacs-zoltan-csutortokon-dont-orban-viktor-szukseges-lepesekrol", "h1": "Kov\u00e1cs Zolt\u00e1n: cs\u00fct\u00f6rt\u00f6k\u00f6n d\u00f6nt Orb\u00e1n Viktor a sz\u00fcks\u00e9ges l\u00e9p\u00e9sekr\u0151l", "body": "\nCs\u00fct\u00f6rt\u00f6k d\u00e9lut\u00e1n jelenti be Orb\u00e1n Viktor minisztereln\u00f6k azokat a l\u00e9p\u00e9seket, amelyek a koronav\u00edrus-j\u00e1rv\u00e1ny elleni v\u00e9dekez\u00e9sben a h\u00fasv\u00e9ti \u00fcnnepek el\u0151tt sz\u00fcks\u00e9gesek - k\u00f6z\u00f6lte a nemzetk\u00f6zi kommunik\u00e1ci\u00f3\u00e9rt \u00e9s kapcsolatok\u00e9rt felel\u0151s \u00e1llamtitk\u00e1r szerd\u00e1n vide\u00f3\u00fczenetben.\n\nKov\u00e1cs Zolt\u00e1n a korm\u00e1ny\u00fcl\u00e9s sz\u00fcnet\u00e9ben felvett vide\u00f3n jelezte, hogy az \u00fcl\u00e9sen Orb\u00e1n Viktor megh\u00edv\u00e1s\u00e1ra Kar\u00e1csony Gergely f\u0151polg\u00e1rmester \u00e9s Szita K\u00e1roly, a Megyei Jog\u00fa V\u00e1rosok Sz\u00f6vets\u00e9g\u00e9nek eln\u00f6ke is r\u00e9szt vett, \u00e9s megosztotta gondolatait a kialakult helyzettel \u00e9s a sz\u00fcks\u00e9ges int\u00e9zked\u00e9sekkel kapcsolatban.\n\nA minisztereln\u00f6k tov\u00e1bbi egyeztet\u00e9seket folytat, cs\u00fct\u00f6rt\u00f6k\u00f6n az operat\u00edv t\u00f6rzs \u00fcl\u00e9se ut\u00e1n virol\u00f3gusokkal, j\u00e1rv\u00e1ny\u00fcgyi szak\u00e9rt\u0151kkel is egyeztet, \u00e9s azt k\u00f6vet\u0151en, d\u00e9lut\u00e1n alak\u00edtja ki \u00e1ll\u00e1spontj\u00e1t - tette hozz\u00e1 az \u00e1llamtitk\u00e1r.\n\n\n\nMTI 2020. \u00e1prilis 8.\n\n"}]