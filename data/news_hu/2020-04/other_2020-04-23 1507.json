[{"date": "2020-04-23 15:07", "url": "https://koronavirus.gov.hu/cikkek/kormany-ismet-kulon-jogositvanyt-ad-polgarmestereknek-hetvegi-idoszakra", "h1": "A korm\u00e1ny ism\u00e9t k\u00fcl\u00f6n jogos\u00edtv\u00e1nyt ad a polg\u00e1rmestereknek a h\u00e9tv\u00e9gi id\u0151szakra", "body": "\nM\u00e1jus 3-ig v\u00e1ltozatlanul hat\u00e1lyban maradnak a koronav\u00edrus-j\u00e1rv\u00e1ny miatt elrendelt, jelenlegi korl\u00e1toz\u00f3 szab\u00e1lyok, \u00edgy az eg\u00e9sz orsz\u00e1g ter\u00fclet\u00e9re \u00e9rv\u00e9nyes kij\u00e1r\u00e1si korl\u00e1toz\u00e1s is. A korm\u00e1ny d\u00f6nt\u00f6tt arr\u00f3l is, hogy a 2020. \u00e1prilis 25\u201326-i h\u00e9tv\u00e9g\u00e9re a polg\u00e1rmesterek saj\u00e1t telep\u00fcl\u00e9s\u00fckre n\u00e9zve tov\u00e1bbi speci\u00e1lis, szigor\u00fabb magatart\u00e1si szab\u00e1lyokat vezethetnek be, a kij\u00e1r\u00e1si korl\u00e1toz\u00e1sokkal \u00f6sszef\u00fcgg\u00e9sben.\n\n\nAmint az ismert a kij\u00e1r\u00e1si korl\u00e1toz\u00e1s az orsz\u00e1g eg\u00e9sz ter\u00fclet\u00e9re \u00e9rv\u00e9nyes, mindenki csak alapos indokkal hagyhatja el otthon\u00e1t. Az int\u00e9zked\u00e9s c\u00e9lja a j\u00e1rv\u00e1ny lass\u00edt\u00e1sa. A k\u00f6vetkez\u0151 h\u00e9tv\u00e9gi id\u0151szak, pedig m\u00e1r a harmadik alkalom lesz, amikor a polg\u00e1rmesterek d\u00f6nthetnek az esetleges tov\u00e1bbi szigor\u00edt\u00e1sr\u00f3l saj\u00e1t telep\u00fcl\u00e9seiken, ezzel tov\u00e1bb cs\u00f6kkentve a szoci\u00e1lis \u00e9rintkez\u00e9sek sz\u00e1m\u00e1t.\nA mostani d\u00f6nt\u00e9sr\u0151l sz\u00f3l\u00f3 korm\u00e1nyrendelet az \u00e1prilis 23-i Magyar K\u00f6zl\u00f6nyben olvashat\u00f3, ami itt el\u00e9rhet\u0151:\u00a0\u00a0https://magyarkozlony.hu/dokumentumok/029bab7978dddf847ccee0eb32614cd53700c4f8/megtekintes\nCsak k\u00f6z\u00f6sen tehet\u00fcnk a j\u00e1rv\u00e1ny lass\u00edt\u00e1s\u00e1\u00e9rt!\n\n\n"}]