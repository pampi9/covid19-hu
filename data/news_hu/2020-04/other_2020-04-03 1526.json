[{"date": "2020-04-03 15:26", "url": "https://koronavirus.gov.hu/cikkek/rendorseghez-erkeztek-vedoeszkozok", "h1": "A rend\u0151rs\u00e9ghez is \u00e9rkeztek v\u00e9d\u0151eszk\u00f6z\u00f6k", "body": "\nA koronav\u00edrus-j\u00e1rv\u00e1ny elleni v\u00e9dekez\u00e9sben nem csak az eg\u00e9szs\u00e9g\u00fcgyi dolgoz\u00f3k v\u00e9delme, hanem a rendv\u00e9delmi dolgoz\u00f3k v\u00e9delme is fontos. A mai napon a K\u00e9szenl\u00e9ti Rend\u0151rs\u00e9g is nagyobb v\u00e9d\u0151eszk\u00f6z-sz\u00e1ll\u00edtm\u00e1nyt kapott, benne seb\u00e9szeti \u00e9s speci\u00e1lis maszkokat, v\u00e9d\u0151keszty\u0171ket, v\u00e9d\u0151ruh\u00e1kat.\n\n\nA rend\u0151rs\u00e9g kulcsfontoss\u00e1g\u00fa feladatokat v\u00e9gez a j\u00e1rv\u00e1ny elleni v\u00e9dekez\u00e9sben.\nT\u00f6bbek k\u00f6z\u00f6tt v\u00e9gzi a hat\u00e1rellen\u0151rz\u00e9st, a beutaz\u00e1si tilalom, a kij\u00e1r\u00e1si korl\u00e1toz\u00e1sok \u00e9s a hat\u00f3s\u00e1gi h\u00e1zi karant\u00e9n betart\u00e1s\u00e1nak ellen\u0151rz\u00e9s\u00e9t, \u00e9s szorosan egy\u00fcttm\u0171k\u00f6dik a j\u00e1rv\u00e1nyi hat\u00f3s\u00e1ggal a j\u00e1rv\u00e1ny f\u00e9kez\u00e9se \u00e9rdek\u00e9ben.\n\n\n\nMindemellett tov\u00e1bbra is gondoskodik a hat\u00e1rv\u00e9delemr\u0151l \u00e9s a k\u00f6zbiztons\u00e1g fenntart\u00e1s\u00e1r\u00f3l.\nA j\u00e1rv\u00e1ny terjed\u00e9s\u00e9vel egyre t\u00f6bb munka h\u00e1rul a rend\u0151r\u00f6kre is.\n\n\nSzolg\u00e1latukat, elhivatotts\u00e1gukat k\u00f6sz\u00f6nj\u00fck.\n\u00a0\n\n"}]