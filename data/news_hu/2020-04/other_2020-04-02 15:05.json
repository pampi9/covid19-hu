[{"date": "2020-04-02 15:05", "url": "https://koronavirus.gov.hu/cikkek/szijjarto-azerbajdzsan-tizezer-maszkot-adott-magyarorszagnak", "h1": "Szijj\u00e1rt\u00f3: Azerbajdzs\u00e1n t\u00edzezer maszkot adott Magyarorsz\u00e1gnak", "body": "\nAzerbajdzs\u00e1n korm\u00e1nya cs\u00fct\u00f6rt\u00f6k\u00f6n t\u00edzezer v\u00e9d\u0151maszkot juttatott el a bakui magyar nagyk\u00f6vets\u00e9gre - jelentette be Szijj\u00e1rt\u00f3 P\u00e9ter k\u00fclgazdas\u00e1gi \u00e9s k\u00fcl\u00fcgyminiszter a Facebook-oldal\u00e1n.\n\nA t\u00e1rcavezet\u0151 kiemelte: ezzel a T\u00fcrk Tan\u00e1cs \u00fajabb tag\u00e1llama mutatott szolidarit\u00e1st a magyar emberekkel a\u00a0koronav\u00edrus-j\u00e1rv\u00e1ny elleni v\u00e9dekez\u00e9sben.\nK\u00f6z\u00f6lte: m\u00e1r szervezik az adom\u00e1ny Magyarorsz\u00e1gra sz\u00e1ll\u00edt\u00e1s\u00e1t, hogy min\u00e9l el\u0151bb az eg\u00e9szs\u00e9g\u00fcgyi v\u00e9dekez\u00e9s frontvonal\u00e1ban dolgoz\u00f3k rendelkez\u00e9s\u00e9re \u00e1llhasson.\n\nMTI 2020. \u00e1prilis 2.,\n\n"}]