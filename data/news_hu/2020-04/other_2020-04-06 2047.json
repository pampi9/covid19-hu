[{"date": "2020-04-06 20:47", "url": "https://koronavirus.gov.hu/cikkek/tekintsenek-be-mentok-munkajaba", "h1": "Tekintsenek be a ment\u0151k munk\u00e1j\u00e1ba!  ", "body": "\nA koronav\u00edrus-j\u00e1rv\u00e1ny \u00faj feladatokat, \u00e9s persze sok terhet jelent a ment\u0151k sz\u00e1m\u00e1ra is. A ment\u0151szolg\u00e1latn\u00e1l kijel\u00f6ltek kifejezetten koronav\u00edrus-gyan\u00fas szem\u00e9lyek ell\u00e1t\u00e1s\u00e1t v\u00e9gz\u0151 egys\u00e9geket. \u0150k k\u00fcl\u00f6n ment\u0151\u00e1llom\u00e1son is tart\u00f3zkodnak. Most \u00d6n is betekinthet egy f\u0151v\u00e1rosi mentes\u00edt\u0151 pont minden napjaiba, ahonnan a ment\u0151k elindulnak, amikor a h\u00e1ziorvos egy fert\u0151z\u00e9s-gyan\u00fas szem\u00e9lyhez h\u00edvja \u0151ket. A ment\u0151k ilyenkor szigor\u00fa protokoll szerint \u00e9s v\u00e9d\u0151felszerel\u00e9sben mennek ki a h\u00e1zhoz, hogy elv\u00e9gezz\u00e9k a mintav\u00e9telt.\n\n\u00d6sszesen orsz\u00e1gosan 60 ilyen kijel\u00f6lt, speci\u00e1lis v\u00e9d\u0151eszk\u00f6z\u00f6kkel ell\u00e1tott egys\u00e9g dolgozik most az orsz\u00e1gban. Ezek az egys\u00e9gek nem vesznek r\u00e9szt m\u00e1sfajta betegell\u00e1t\u00e1sban, illetve sz\u00e1ll\u00edt\u00e1sban. Az ilyen ment\u0151egys\u00e9gek fert\u0151tlen\u00edt\u00e9s\u00e9re, a v\u00e9d\u0151eszk\u00f6z\u00f6k p\u00f3tl\u00e1s\u00e1ra \u00fagynevezett mentes\u00edt\u0151 z\u00f3n\u00e1kat jel\u00f6ltek ki\u00a0 az orsz\u00e1g minden megy\u00e9j\u00e9ben.\u00a0\u00a0 Term\u00e9szetesen a ment\u0151k dolga az is, hogy\u00a0 k\u00f3rh\u00e1zba sz\u00e1ll\u00edts\u00e1k a s\u00falyos t\u00fcneteket mutat\u00f3, k\u00f3rh\u00e1zi ell\u00e1t\u00e1sra szorul\u00f3 betegeteket.\n\nMiut\u00e1n a mintav\u00e9telr\u0151l a ment\u0151k vissza\u00e9rkeznek a mentes\u00edt\u0151 pontra, m\u00e9g sz\u00e1mos el\u0151\u00edr\u00e1st kell k\u00f6vetni\u00fck, miel\u0151tt m\u00e1sik beteghez induln\u00e1nak. Am\u00edg a ment\u0151aut\u00f3 fert\u0151tlen\u00edt\u00e9se folyik, addig a ment\u0151s\u00f6k kivetk\u0151znek a v\u00e9d\u0151ruh\u00e1kb\u00f3l, majd fert\u0151tlen\u00edtik magukat is. Ezut\u00e1n vehetik fel az \u00faj v\u00e9d\u0151felszerel\u00e9st.\nEz a helyzet a szakmai tud\u00e1son t\u00fal, m\u00e9g fokozottabb k\u00f6r\u00fcltekint\u00e9st \u00e9s odafigyel\u00e9st ig\u00e9nyel a ment\u0151s\u00f6kt\u0151l is.\nA koronav\u00edrus-j\u00e1rv\u00e1ny elleni v\u00e9dekez\u00e9s frontvonal\u00e1ban \u00a0a ment\u0151k is ott vannak. K\u00f6sz\u00f6net nekik.\nRiport (az MTVA enged\u00e9ly\u00e9vel)\n\nKoronav\u00edrus-fert\u0151z\u00e9s gyan\u00fajakor a h\u00e1ziorvos ment\u0151t k\u00fcldhet a h\u00e1zhoz mintav\u00e9telre\nhttps://koronavirus.gov.hu/cikkek/koronavirus-fertozes-gyanujakor-haziorvos-mentot-kuldhet-hazhoz-mintavetelre-0\n\n"}]