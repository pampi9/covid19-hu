[{"date": "2020-04-23 16:23", "url": "https://koronavirus.gov.hu/cikkek/szijjarto-masfel-millio-maszk-erkezett-magyarorszagra", "h1": "Szijj\u00e1rt\u00f3: m\u00e1sf\u00e9l milli\u00f3 maszk \u00e9rkezett Magyarorsz\u00e1gra", "body": "\nH\u00e1rom rep\u00fcl\u0151g\u00e9p \u00e9s k\u00e9t kamion \u00e9rkezett v\u00e9d\u0151felszerel\u00e9sekkel Magyarorsz\u00e1gra cs\u00fct\u00f6rt\u00f6k\u00f6n, ezek m\u00e1sf\u00e9l milli\u00f3 maszkot, egymilli\u00f3 tesztet, hetven l\u00e9legeztet\u0151g\u00e9pet \u00e9s t\u00f6bb sz\u00e1z, azok m\u0171k\u00f6d\u00e9s\u00e9hez sz\u00fcks\u00e9ges alkatr\u00e9szt hoztak - k\u00f6z\u00f6lte a k\u00fclgazdas\u00e1gi \u00e9s k\u00fcl\u00fcgyminiszter.\n\nSzijj\u00e1rt\u00f3\u00a0P\u00e9ter hangs\u00falyozta: az eg\u00e9szs\u00e9g\u00fcgyben dolgoz\u00f3k kiv\u00e1l\u00f3 teljes\u00edtm\u00e9ny\u00e9nek k\u00f6sz\u00f6nhet\u0151, hogy Magyarorsz\u00e1gon a koronav\u00edrus terjed\u00e9s\u00e9t siker\u00fclt kontroll alatt tartani, ez\u00e9rt a korm\u00e1ny felel\u0151ss\u00e9ge a k\u00f6vetkez\u0151 id\u0151szakban is az, hogy biztos\u00edtsa az orvosok, eg\u00e9szs\u00e9g\u00fcgyi dolgoz\u00f3k munk\u00e1j\u00e1hoz sz\u00fcks\u00e9ges felt\u00e9teleket. Ennek \u00e9rdek\u00e9ben folyamatos a speci\u00e1lis v\u00e9dekez\u00e9shez sz\u00fcks\u00e9ges eszk\u00f6z\u00f6k beszerz\u00e9se - mondta.\nA miniszter hozz\u00e1tette: a k\u00f6vetkez\u0151 hetekben, h\u00f3napokban is hasonl\u00f3 forgalom v\u00e1rhat\u00f3 a K\u00edna-Magyarorsz\u00e1g l\u00e9gih\u00eddon, hogy a k\u00f3rh\u00e1zakban, rendel\u0151kben a j\u00e1rv\u00e1ny elleni v\u00e9dekez\u00e9shez sz\u00fcks\u00e9ges eszk\u00f6z\u00f6k megfelel\u0151 mennyis\u00e9gben \u00e9s min\u0151s\u00e9gben rendelkez\u00e9sre \u00e1lljanak.\n\nMTI 2020. \u00e1prilis 23.\n\n"}]