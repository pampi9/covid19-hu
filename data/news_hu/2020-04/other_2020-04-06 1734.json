[{"date": "2020-04-06 17:34", "url": "https://koronavirus.gov.hu/cikkek/katonai-satrakat-allitottak-fel-debreceni-kenezy-gyula-korhaznal", "h1": "Katonai s\u00e1trakat \u00e1ll\u00edtottak fel a debreceni Ken\u00e9zy Gyula K\u00f3rh\u00e1zn\u00e1l", "body": "\nK\u00e9t katonai s\u00e1trat \u00e1ll\u00edtottak fel az MH 5. Bocskai Istv\u00e1n L\u00f6v\u00e9szdand\u00e1r katon\u00e1i \u00e1prilis 5-\u00e9n a debreceni Ken\u00e9zy Gyula Egyetemi K\u00f3rh\u00e1zn\u00e1l.\n\nA debreceni k\u00f3rh\u00e1zba \u00e9rkez\u0151k el\u0151vizsg\u00e1lat\u00e1t v\u00e9gzik majd a f\u0151bej\u00e1rathoz, illetve a traumatol\u00f3giai oszt\u00e1ly bej\u00e1rat\u00e1hoz telep\u00edtett katonai s\u00e1trakban, amit az alakulat tizenh\u00e1rom katon\u00e1ja \u00e1ll\u00edtott fel \u00e1prilis 5-\u00e9n.\n\n\u201eA jelenlegi k\u00fcl\u00f6nleges jogrendi helyzetben a Magyar Honv\u00e9ds\u00e9gnek k\u00fcl\u00f6nb\u00f6z\u0151 t\u00e1mogat\u00e1si feladatai vannak. Kor\u00e1bban h\u00fasz t\u00e1bori \u00e1gyat sz\u00e1ll\u00edtottunk ki a Ken\u00e9zy Gyula K\u00f3rh\u00e1zba, most pedig biztos\u00edtottuk az eg\u00e9szs\u00e9g\u00fcgyi int\u00e9zm\u00e9ny biztons\u00e1gok m\u0171k\u00f6d\u00e9s\u00e9hez sz\u00fcks\u00e9ges s\u00e1trakat is\u201d \u2013 mondta el a helysz\u00ednen Szloszj\u00e1r Bal\u00e1zs dand\u00e1rt\u00e1bornok, az MH 5. Bocskai Istv\u00e1n L\u00f6v\u00e9szdand\u00e1r parancsnoka.\n\nforr\u00e1s:\u00a0honvedelem.hu\u00a0\n\n"}]