[{"date": "2020-04-09 13:25", "url": "https://koronavirus.gov.hu/cikkek/jarvany-terjedesevel-mindenhol-megjelentek-csalok", "h1": "A j\u00e1rv\u00e1ny terjed\u00e9s\u00e9vel mindenhol megjelentek a csal\u00f3k", "body": "\nA j\u00e1rv\u00e1ny terjed\u00e9s\u00e9vel mindenhol megjelentek a koronav\u00edrusos csal\u00f3k, akik els\u0151sorban p\u00e9nzt, szem\u00e9lyes adatokat \u00e9s internetes jelszavakat akarnak kicsikarni \u00e1ldozataikb\u00f3l - hangzott el az M1 aktu\u00e1lis csatorn\u00e1n.\n\n\nMagyarorsz\u00e1gon is vannak ilyen esetek, a rend\u0151rs\u00e9g a napokban fogta el azt a k\u00e9t budapesti sz\u00e9lh\u00e1most, akik az interneten k\u00edn\u00e1ltak sz\u00e1jmaszkokat, a p\u00e9nzt el\u0151re k\u00e9rt\u00e9k \u00e1tutal\u00e1ssal, de v\u00e9g\u00fcl nem sz\u00e1ll\u00edtottak ki semmit - eml\u00e9keztettek.\nN\u00e9meth \u00c1gnes, az Orsz\u00e1gos Rend\u0151r-f\u0151kapit\u00e1nys\u00e1g b\u0171nmegel\u0151z\u00e9si oszt\u00e1ly\u00e1nak vezet\u0151je azt mondta, ha egy hi\u00e1ny\u00e1rut nagyon j\u00f3 \u00e1ron aj\u00e1nlanak az interneten, nagyon sokszor csal\u00e1sr\u00f3l van sz\u00f3. \u00c9rdemes ut\u00e1nan\u00e9zni a weboldalnak, az id\u0151sebbeknek ak\u00e1r k\u00e9rni az unk\u00e1k, gyermekek seg\u00edts\u00e9g\u00e9t ebben.\nA csal\u00e1sok t\u00edpusai nem v\u00e1ltoztak, csak az emberek aktu\u00e1lis f\u00e9lelm\u00e9vel \u00f6sszecseng\u0151 kontextusban jelenek meg - mondta N\u00e9meth \u00c1gnes.\n\u00a0\nForr\u00e1s: MTI\n\n"}]