[{"date": "2020-04-09 20:56", "url": "https://koronavirus.gov.hu/cikkek/ujabb-vedoeszkozokkel-segitjuk-haziorvosokat-es-az-alapellatasban-dolgozokat", "h1": "\u00dajabb v\u00e9d\u0151eszk\u00f6z\u00f6kkel seg\u00edtj\u00fck a h\u00e1ziorvosokat \u00e9s az alapell\u00e1t\u00e1sban dolgoz\u00f3kat", "body": "\nAz eddig m\u00e1r a h\u00e1zi orvosoknak felaj\u00e1nlott 280 ezer seb\u00e9szeti maszkon t\u00fal \u00fajabb v\u00e9d\u0151eszk\u00f6z\u00f6kkel seg\u00edti a korm\u00e1ny a h\u00e1ziorvosokat \u00e9s az alapell\u00e1t\u00e1sban dolgoz\u00f3kat.\n\nKor\u00e1bban 280 ezer seb\u00e9szeti maszkot \u00e9s 19 ezer FFP maszkot biztos\u00edtott a korm\u00e1ny a h\u00e1ziorvosoknak, amelyeket az Orsz\u00e1gos Ment\u0151szolg\u00e1lat megyei ment\u0151\u00e1llom\u00e1sain vehettek \u00e1t azok, akik kifogytak az egy\u00e9ni v\u00e9d\u0151felszerel\u00e9sekb\u0151l. Ezek megl\u00e9te egy\u00e9bk\u00e9nt a h\u00e1ziorvosi praxis minimum felt\u00e9telei k\u00f6z\u00e9 tartozik. A meger\u0151s\u00edtett hazai gy\u00e1rt\u00e1snak \u00e9s a haz\u00e1nkba \u00e9rkez\u0151 import-sz\u00e1ll\u00edtm\u00e1nyoknak k\u00f6sz\u00f6nhet\u0151en az Operat\u00edv T\u00f6rzs j\u00f3v\u00e1hagy\u00e1s\u00e1val \u00fajabb 520 ezer seb\u00e9szeti maszkot kaptak a korm\u00e1nyhivatalokon kereszt\u00fcl az alapell\u00e1t\u00e1sban dolgoz\u00f3k: a h\u00e1ziorvosok, h\u00e1zi gyermekorvosok, a vegyes h\u00e1ziorvosok, h\u00e1ziorvosi \u00fcgyeletek, fogorvosok \u00e9s \u00fcgyeletek.Tov\u00e1bb\u00e1 hamarosan \u00fajabb v\u00e9d\u0151eszk\u00f6z\u00f6kre is sz\u00e1m\u00edthatnak: 3420 FFP2 maszk \u00e9s 320.000 v\u00e9d\u0151keszty\u0171t sz\u00e1ll\u00edtanak az alapell\u00e1t\u00e1sba.\nFontos tudni, hogy a koronav\u00edrus-j\u00e1rv\u00e1ny\u00a0 kapcs\u00e1n\u00a0 bevezetett elj\u00e1r\u00e1srend a h\u00e1ziorvosok v\u00e9delm\u00e9t is szolg\u00e1lja. A h\u00e1ziorvosok alapvet\u0151en telefonos konzult\u00e1ci\u00f3 sor\u00e1n \u00e1llap\u00edthatj\u00e1k meg valakir\u0151l, hogy fert\u0151z\u00e9sgyan\u00fas-e vagy sem. Ha valakit gyan\u00fasnak tal\u00e1l, akkor a h\u00e1ziorvos rendeli meg a ment\u0151t mintav\u00e9telre a h\u00e1zhoz, \u00e9s a laborvizsg\u00e1lat eredm\u00e9ny\u00e9r\u0151l is telefonon t\u00e1j\u00e9koztatja a p\u00e1ciens\u00e9t.\n\n\n"}]