[{"date": "2020-04-11 11:00", "url": "https://koronavirus.gov.hu/cikkek/ot-repulogep-szallitott-ujabb-vedofelszereleseket-magyarorszagra", "h1": "\u00d6t rep\u00fcl\u0151g\u00e9p sz\u00e1ll\u00edtott \u00fajabb v\u00e9d\u0151felszerel\u00e9seket Magyarorsz\u00e1gra", "body": "\n\u00d6t rep\u00fcl\u0151g\u00e9p t\u00f6bb mint \u00f6tmilli\u00f3 maszkot, h\u00faszezer tesztet \u00e9s \u00f6tezer p\u00e1r keszty\u0171t sz\u00e1ll\u00edtott Magyarorsz\u00e1gra az eg\u00e9szs\u00e9g\u00fcgyi ell\u00e1t\u00f3rendszerben dolgoz\u00f3knak a koronav\u00edrus-j\u00e1rv\u00e1ny elleni v\u00e9dekez\u00e9shez p\u00e9nteken \u00e9s szombaton - k\u00f6z\u00f6lte Szijj\u00e1rt\u00f3 P\u00e9ter k\u00fclgazdas\u00e1gi \u00e9s k\u00fcl\u00fcgyminiszter szombaton a Facebook-oldal\u00e1n.\n\n\nA bejegyz\u00e9sben azt \u00edrta: ahogy emelkedik a koronav\u00edrussal fert\u0151z\u00f6ttek sz\u00e1ma, \u00fagy n\u0151 a terhel\u00e9s az eg\u00e9szs\u00e9g\u00fcgyi ell\u00e1t\u00f3rendszeren is. Az eddig kiv\u00e1l\u00f3an teljes\u00edt\u0151 orvosok \u00e9s \u00e1pol\u00f3k munk\u00e1j\u00e1nak sikeress\u00e9g\u00e9hez azonban elengedhetetlen, hogy a speci\u00e1lis eszk\u00f6z\u00f6k \u00e9s a v\u00e9d\u0151felszerel\u00e9sek folyamatosan rendelkez\u00e9sre \u00e1lljanak - hangs\u00falyozta a miniszter.\u00a0\u00a0\u00a0\u00a0 Tudatta, hogy ezek folyamatos ut\u00e1np\u00f3tl\u00e1s\u00e1t hivatott biztos\u00edtani a K\u00edna \u00e9s Magyarorsz\u00e1g k\u00f6z\u00f6tti l\u00e9gih\u00edd, amelyhez szombaton egy koreai sz\u00e1ll\u00edtm\u00e1ny is csatlakozott. A rep\u00fcl\u0151g\u00e9pek a Liszt Ferenc Nemzetk\u00f6zi Rep\u00fcl\u0151t\u00e9ren landoltak.\n\n\u00a0\nForr\u00e1s: Szijj\u00e1rt\u00f3 P\u00e9ter hivatalos oldala\n\u00a0\n\n"}]