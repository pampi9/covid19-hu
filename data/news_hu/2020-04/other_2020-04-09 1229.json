[{"date": "2020-04-09 12:29", "url": "https://koronavirus.gov.hu/cikkek/orban-viktor-budapesti-korhazakban-tartott-ellenorzest", "h1": "Orb\u00e1n Viktor budapesti k\u00f3rh\u00e1zakban tartott ellen\u0151rz\u00e9st", "body": "\nA Szent J\u00e1nos K\u00f3rh\u00e1zban \u00e9s annak K\u00fatv\u00f6lgyi \u00fati telephely\u00e9n tartott el\u0151zetes bejelent\u00e9s n\u00e9lk\u00fcli ellen\u0151rz\u00e9st Orb\u00e1n Viktor minisztereln\u00f6k cs\u00fct\u00f6rt\u00f6k reggel; err\u0151l egy vide\u00f3t is megosztott a Facebook-oldal\u00e1n - t\u00e1j\u00e9koztatta az MTI-t Havasi Bertalan, a minisztereln\u00f6k sajt\u00f3f\u0151n\u00f6ke.\n\n\nA korm\u00e1nyf\u0151 a k\u00f3rh\u00e1zparancsnokkal \u00e9s az int\u00e9zm\u00e9nyben dolgoz\u00f3 f\u0151orvosokkal egyeztetett az eg\u00e9szs\u00e9g\u00fcgyi felszerel\u00e9sekr\u0151l, a rendelkez\u00e9sre \u00e1ll\u00f3 \u00e1gyak sz\u00e1m\u00e1r\u00f3l \u00e9s kihaszn\u00e1lts\u00e1g\u00e1r\u00f3l, k\u00fcl\u00f6n\u00f6s tekintettel a l\u00e9legeztet\u0151g\u00e9pekkel val\u00f3 ell\u00e1totts\u00e1gra. Jelent\u00e9st hallgatott meg a k\u00f3rh\u00e1z szem\u00e9ly\u00fcgyi helyzet\u00e9r\u0151l.\n\nV\u00e9d\u0151felszerel\u00e9sben szem\u00e9lyesen is besz\u00e9lt \u00e1poltakkal, olyanokkal, akikn\u00e9l m\u00e1r kimutatt\u00e1k a fert\u0151z\u00e9st, \u00e9s olyanokkal is, akik k\u00f3rh\u00e1zi karant\u00e9nban vannak, de m\u00e9g nem bizonyosodott be r\u00f3luk, hogy megfert\u0151z\u0151dtek a koronav\u00edrussal.\n\u00a0\nForr\u00e1s: MTi\n\u00a0\n\n"}]