[{"date": "2020-04-04 21:42", "url": "https://koronavirus.gov.hu/cikkek/orban-viktor-megtekintette-satoraljaujhelyi-bortonben-maszkgyartast", "h1": "Orb\u00e1n Viktor megtekintette a s\u00e1toralja\u00fajhelyi b\u00f6rt\u00f6nben a maszkgy\u00e1rt\u00e1st", "body": "\nOrb\u00e1n Viktor minisztereln\u00f6k szombaton l\u00e1togat\u00e1st tett a S\u00e1toralja\u00fajhelyi Fegyh\u00e1z \u00e9s B\u00f6rt\u00f6nben, ahol a koronav\u00edrus-j\u00e1rv\u00e1ny elleni v\u00e9dekez\u00e9shez sz\u00fcks\u00e9ges maszkokat gy\u00e1rtanak a fogvatartottak.\n\n\u00a0A Facebookon k\u00f6zz\u00e9tett vide\u00f3ban az l\u00e1that\u00f3, hogy az el\u0151zetes bejelent\u00e9s n\u00e9lk\u00fcl \u00e9rkez\u0151 minisztereln\u00f6k\u00f6t fogadj\u00e1k a b\u00fcntet\u00e9s-v\u00e9grehajt\u00e1si int\u00e9zm\u00e9nyben, ahol bel\u00e9p\u00e9s el\u0151tt megm\u00e9rt\u00e9k a testh\u0151m\u00e9rs\u00e9klet\u00e9t, majd arr\u00f3l t\u00e1j\u00e9koztatt\u00e1k \u0151t, hogy K\u00edn\u00e1b\u00f3l \u00e9rkezett a maszkokat gy\u00e1rt\u00f3 g\u00e9p, amelyen 0-24 \u00f3r\u00e1ban v\u00e9gzik a munk\u00e1t.\nA korm\u00e1nyf\u0151t v\u00e9gigkalauzolt\u00e1k a m\u0171helyben, \u00e9s elmondt\u00e1k neki, hogy a g\u00e9p 2,8 milli\u00f3 darab maszkot tud gy\u00e1rtani egy h\u00f3nap alatt.\nT\u00e1voz\u00e1sakor Orb\u00e1n Viktor is mag\u00e1val vitt egy maszkot.\n\n\u00a0\n\nMTI 2020. \u00e1prilis 4.\n\n"}]