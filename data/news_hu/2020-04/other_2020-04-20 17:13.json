[{"date": "2020-04-20 17:13", "url": "https://koronavirus.gov.hu/cikkek/uj-versenykepesseg-novelo-tamogatasi-program-palyazati-felhivas", "h1": "\u00daj versenyk\u00e9pess\u00e9g n\u00f6vel\u0151 t\u00e1mogat\u00e1si program - p\u00e1ly\u00e1zati felh\u00edv\u00e1s", "body": "\n\u00d6sszhangban a gazdas\u00e1gv\u00e9delmi akci\u00f3terv r\u00e9szleteinek bemutat\u00e1s\u00e1ra megrendezett webkonferenci\u00e1n bejelentett, a koronav\u00edrus-j\u00e1rv\u00e1ny (COVID-19) \u00e1ltal \u00e9rintett v\u00e1llalkoz\u00e1sok t\u00e1mogat\u00e1s\u00e1ra vonatkoz\u00f3 lehet\u0151s\u00e9gekkel, a mai napt\u00f3l el\u00e9rhet\u0151 a Versenyk\u00e9pess\u00e9g n\u00f6vel\u0151 t\u00e1mogat\u00e1sr\u00f3l sz\u00f3l\u00f3 p\u00e1ly\u00e1zati felh\u00edv\u00e1s a v\u00e1llalatok sz\u00e1m\u00e1ra a K\u00fclgazdas\u00e1gi \u00e9s K\u00fcl\u00fcgyminiszt\u00e9rium a koronav\u00edrus-j\u00e1rv\u00e1ny k\u00f6vetkezt\u00e9ben sz\u00fcks\u00e9gess\u00e9 v\u00e1lt versenyk\u00e9pess\u00e9g-n\u00f6vel\u0151 t\u00e1mogat\u00e1sr\u00f3l sz\u00f3l\u00f3 7/2020. (IV.16) rendelete alapj\u00e1n.\n\nA versenyk\u00e9pess\u00e9g n\u00f6vel\u0151 t\u00e1mogat\u00e1s c\u00e9lja, hogy a feldolgoz\u00f3ipari \u00e9s \u00fczleti szolg\u00e1ltat\u00f3 k\u00f6zponti szektorban m\u0171k\u00f6d\u0151 k\u00f6z\u00e9p- \u00e9s nagyv\u00e1llalatok sz\u00e1m\u00e1ra seg\u00edts\u00e9get ny\u00fajtson a koronav\u00edrus-j\u00e1rv\u00e1ny kit\u00f6r\u00e9se \u00e1ltal neh\u00e9z helyzetbe ker\u00fcl\u0151 v\u00e1llalkoz\u00e1sok sz\u00e1m\u00e1ra a bev\u00e9tel kies\u00e9seik \u00e9s likvidit\u00e1si probl\u00e9m\u00e1ik lek\u00fczd\u00e9se \u00e9rdek\u00e9ben. Az el\u0151leg form\u00e1j\u00e1ban el\u00e9rhet\u0151, vissza nem t\u00e9r\u00edtend\u0151 k\u00e9szp\u00e9nzt\u00e1mogat\u00e1s 2020. december 31-ig ny\u00fajthat\u00f3 a v\u00e1llalatok sz\u00e1m\u00e1ra, amelynek ig\u00e9nyl\u00e9se a p\u00e1ly\u00e1zati adatlap \u00e9s mell\u00e9kleteinek a HIPA-hoz t\u00f6rt\u00e9n\u0151 beny\u00fajt\u00e1s\u00e1val t\u00f6rt\u00e9nik.\nTov\u00e1bbi r\u00e9szletek\u00e9rt, k\u00e9rj\u00fck, n\u00e9zze meg a kapcsol\u00f3d\u00f3 dokumentumok tartalm\u00e1t, \u00e9s a t\u00e1mogat\u00e1si programhoz k\u00e9sz\u00fclt \u00f6sszefoglal\u00f3t az al\u00e1bbi el\u00e9rhet\u0151s\u00e9gen:\nhttps://hipa.hu/hu_HU/uj-versenykepesseg-novelo-tamogatasi-program\n\n(KKM)\n\n"}]