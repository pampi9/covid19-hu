[{"date": "2020-04-29 15:16", "url": "https://koronavirus.gov.hu/cikkek/200-fo-feletti-idosotthonokra-kiterjed-korhazparancsnokok-hataskore", "h1": "A 200 f\u0151 feletti id\u0151sotthonokra is kiterjed a k\u00f3rh\u00e1zparancsnokok hat\u00e1sk\u00f6re ", "body": "\nA Korm\u00e1ny elrendelte, hogy a k\u00f3rh\u00e1zparancsnokok hat\u00e1sk\u00f6re ezent\u00fal nem csak a k\u00f3rh\u00e1zakra, hanem a legal\u00e1bb 200 f\u00e9r\u0151helyes id\u0151sotthonokra is kiterjed, teh\u00e1t ott is joguk van fel\u00fcgyelni az eg\u00e9szs\u00e9g\u00fcgyi k\u00e9szletgazd\u00e1lkod\u00e1st. Az int\u00e9zm\u00e9nyparancsnoki jogk\u00f6rben elj\u00e1r\u00f3 k\u00f3rh\u00e1zparancsnokok, ahogy a k\u00f3rh\u00e1zakban, \u00fagy az id\u0151sotthonokban sem hozhatnak d\u00f6nt\u00e9st \u00e1pol\u00e1si, gondoz\u00e1si \u00e9s orvos szakmai k\u00e9rd\u00e9sekben - az err\u0151l sz\u00f3l\u00f3 korm\u00e1nyrendelet ma jelent meg a Magyar K\u00f6zl\u00f6nyben.\n\nA koronav\u00edrus-j\u00e1rv\u00e1ny az id\u0151sotthonokat kiemelten vesz\u00e9lyezteti: jelenleg 27 id\u0151sotthonban van igazolt fert\u0151z\u00f6tt, 628 gondozott, 87 dolgoz\u00f3 fert\u0151z\u00f6tt \u00e9s 66 id\u0151s gondozott hunyt el, ebb\u0151l 34 gondozott a Pesti \u00fati id\u0151sotthonban. Az eg\u00e9szs\u00e9g\u00fcgyi v\u00e9d\u0151eszk\u00f6z\u00f6kkel val\u00f3 felel\u0151s gazd\u00e1lkod\u00e1s \u00e9s a dolgoz\u00f3k v\u00e9delme ezekben az int\u00e9zm\u00e9nyekben kiemelten fontos. A k\u00f3rh\u00e1zparancsnokok m\u00e1rcius v\u00e9g\u00e9n kezdt\u00e9k meg a munk\u00e1t, az\u00f3ta seg\u00edtik a k\u00f3rh\u00e1zak m\u0171k\u00f6d\u00e9s\u00e9t \u00e9s az eg\u00e9szs\u00e9g\u00fcgyi k\u00e9szletek v\u00e9delm\u00e9t.\u00a0 Jelz\u00e9s\u00fck alapj\u00e1n m\u00e1r t\u00f6bb b\u00fcntet\u0151elj\u00e1r\u00e1s indult v\u00e9d\u0151eszk\u00f6z\u00f6k elt\u0171n\u00e9se miatt.\n\n\n"}]