[{"date": "2020-04-17 13:41", "url": "https://koronavirus.gov.hu/cikkek/ujabb-vallalatokhoz-erkeznek-honvedelmi-iranyito-torzsek-0", "h1": "\u00dajabb v\u00e1llalatokhoz \u00e9rkeznek Honv\u00e9delmi Ir\u00e1ny\u00edt\u00f3 T\u00f6rzsek", "body": "\n\u00dajabb v\u00e1llalatokhoz \u00e9rkeznek Honv\u00e9delmi Ir\u00e1ny\u00edt\u00f3 T\u00f6rzsek a lakoss\u00e1g biztons\u00e1gos \u00e9lelmiszer- \u00e9s gy\u00f3gyszerell\u00e1t\u00e1sa \u00e9rdek\u00e9ben. Ezen a h\u00e9ten tizeneggyel n\u0151tt azon v\u00e1llalatok sz\u00e1ma, ahol a Honv\u00e9delmi Ir\u00e1ny\u00edt\u00f3 T\u00f6rzsek seg\u00edtik a zavartalan \u00e9s biztons\u00e1gos m\u0171k\u00f6d\u00e9st a magyar lakoss\u00e1g biztons\u00e1gos \u00e9lelmiszer- \u00e9s gy\u00f3gyszerell\u00e1t\u00e1sa \u00e9rdek\u00e9ben. \u00cdgy m\u00e1r \u00f6sszesen 104 v\u00e1llalat m\u0171k\u00f6d\u00e9s\u00e9t seg\u00edtik Honv\u00e9delmi Ir\u00e1ny\u00edt\u00f3 T\u00f6rzsek.\n\n\nA Honv\u00e9delmi Ir\u00e1ny\u00edt\u00f3 T\u00f6rzsek tov\u00e1bbra sem veszik \u00e1t az \u00e9rintett v\u00e1llalatok ir\u00e1ny\u00edt\u00e1s\u00e1t. Az\u00e9rt vesznek r\u00e9szt a v\u00e1llalatok \u00e9let\u00e9ben, hogy biztos\u00edts\u00e1k azok folyamatos m\u0171k\u00f6d\u00e9s\u00e9t, az orsz\u00e1g lak\u00f3inak ell\u00e1t\u00e1sbiztons\u00e1g\u00e1t.\nAz eddigi tapasztalatok azt mutatj\u00e1k, hogy g\u00f6rd\u00fcl\u00e9keny \u00e9s sikeres az egy\u00fcttm\u0171k\u00f6d\u00e9s az ir\u00e1ny\u00edt\u00f3 t\u00f6rzsek \u00e9s az eddig bevont c\u00e9gek k\u00f6z\u00f6tt.\n\nA L\u00e9tfontoss\u00e1g\u00fa Magyar V\u00e1llalatok Biztons\u00e1g\u00e1\u00e9rt Felel\u0151s Akci\u00f3csoport d\u00f6nt\u00e9se nyom\u00e1n az al\u00e1bbi, \u00fajonnan bevont c\u00e9gek az \u00e9lelmiszer, valamint a gy\u00f3gyszeripar maghat\u00e1roz\u00f3 szerepl\u0151i.\u00a0\nSCHOTT Hungary Gy\u00f3gyszeripari \u00dcvegterm\u00e9k Gy\u00e1rt\u00f3 Korl\u00e1tolt Felel\u0151ss\u00e9g\u0171 T\u00e1rsas\u00e1g\nMASTER GOOD Termel\u0151 \u00e9s Kereskedelmi Korl\u00e1tolt Felel\u0151ss\u00e9g\u0171 T\u00e1rsas\u00e1g\nKecskem\u00e9ti Konzervgy\u00e1rt\u00f3 \u00e9s Kereskedelmi Kft.\nJ\u00falia-Malom \u00c9lelmiszeripari \u00e9s Kereskedelmi Korl\u00e1tolt Felel\u0151ss\u00e9g\u0171 T\u00e1rsas\u00e1g\nGyermelyi Holding Zrt.\nHungary - Meat \u00c9lelmiszeripari Termel\u0151 Szolg\u00e1ltat\u00f3 \u00e9s Kereskedelmi Kft.\nHungrana Kem\u00e9ny\u00edt\u0151 \u00e9s Izocukorgy\u00e1rt\u00f3 \u00e9s Forgalmaz\u00f3 Kft.\nKALL Ingredients Kereskedelmi Kft.\nGy\u0151ri Szeszgy\u00e1r \u00e9s Finom\u00edt\u00f3 Zrt.\nPannonia Bio Zrt.\nKartonpack Dobozipari Nyrt.\nForr\u00e1s: Honv\u00e9delmi Miniszt\u00e9rium\n\u00a0\n\n"}]