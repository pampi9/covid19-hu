[{"date": "2020-04-22 11:01", "url": "https://koronavirus.gov.hu/cikkek/tobb-mint-harommillio-maszk-erkezett-magyarorszagra", "h1": "T\u00f6bb mint h\u00e1rommilli\u00f3 maszk \u00e9rkezett Magyarorsz\u00e1gra", "body": "\nSzerd\u00e1n k\u00e9t kamion \u00e9s egy rep\u00fcl\u0151g\u00e9p \u00e9rkezett v\u00e9d\u0151felszerel\u00e9sekkel Magyarorsz\u00e1gra, ezek 3 milli\u00f3 120 ezer maszkot, 2 milli\u00f3 keszty\u0171t \u00e9s 164 l\u00e9legeztet\u0151g\u00e9pet hoztak - mondta a k\u00fclgazdas\u00e1gi \u00e9s k\u00fcl\u00fcgyminiszter az MTI-nek.\n\n\nSzijj\u00e1rt\u00f3 P\u00e9ter kifejtette: mindez a K\u00edna \u00e9s Magyarorsz\u00e1g k\u00f6z\u00f6tt m\u0171k\u00f6d\u0151 l\u00e9gih\u00edd elm\u00falt n\u00e9h\u00e1ny \u00f3rabeli teljes\u00edtm\u00e9nye, ugyanis m\u00e1s eur\u00f3pai rep\u00fcl\u0151terekre is \u00e9rkeztek sz\u00e1ll\u00edtm\u00e1nyok, amelyeket azt\u00e1n k\u00f6z\u00faton hoztak Budapestre.\nHangs\u00falyozta: a v\u00e9dekez\u00e9shez sz\u00fcks\u00e9ges eszk\u00f6z\u00f6k, felszerel\u00e9sek k\u00f3rh\u00e1zakba, rendel\u0151int\u00e9zetekbe ker\u00fclnek annak \u00e9rdek\u00e9ben, hogy \"azt az eg\u00e9szs\u00e9g\u00fcgyi v\u00e9dekez\u00e9st szolg\u00e1lj\u00e1k, amellyel kapcsolatban hossz\u00fa t\u00e1vra kell berendezkedn\u00fcnk az elk\u00f6vetkez\u0151 hetekre-h\u00f3napokra\".\nA sz\u00e1ll\u00edt\u00e1sok ezen a h\u00e9ten is folyamatosak, \u00e9s minden nap lesz t\u00e1j\u00e9koztat\u00e1s az \u00e9rkez\u0151 rep\u00fcl\u0151g\u00e9pek sz\u00e1m\u00e1r\u00f3l \u00e9s rakom\u00e1nyukr\u00f3l - k\u00f6z\u00f6lte a miniszter.\n\nForr\u00e1s: MTI \n\n"}]