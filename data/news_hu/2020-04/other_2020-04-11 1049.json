[{"date": "2020-04-11 10:49", "url": "https://koronavirus.gov.hu/cikkek/egyhazi-lelkisegely-vonalak-segitseg-jarvanyban", "h1": "Egyh\u00e1zi lelkiseg\u00e9ly-vonalak: seg\u00edts\u00e9g a j\u00e1rv\u00e1nyban is", "body": "\nH\u00fasv\u00e9t a kereszt\u00e9nys\u00e9g legnagyobb \u00fcnnepe, az egyh\u00e1zak szolg\u00e1lata ir\u00e1nt ilyenkor kiemelked\u0151 ig\u00e9ny mutatkozik. A mostani \u00fcnnep egyed\u00fcl\u00e1ll\u00f3 abban, hogy a koronav\u00edrus miatti vesz\u00e9lyhelyzetben a templomokban nincsenek nyilv\u00e1nos liturgi\u00e1k, szertart\u00e1sok. Ezt r\u00e9szben p\u00f3tolj\u00e1k a telev\u00edzi\u00f3s, r\u00e1di\u00f3s, internetes k\u00f6zvet\u00edt\u00e9sek, de ebben a helyzetben fel\u00e9rt\u00e9kel\u0151dik az egyh\u00e1zak \u00e1ltal m\u0171k\u00f6dtetett lelki seg\u00e9lyvonalak szerepe is.\n\n\u00a0A telefonos szolg\u00e1latot papok, lelk\u00e9szek, pszichol\u00f3gusok, ment\u00e1lhigi\u00e9n\u00e9s szakemberek, szoci\u00e1lis munk\u00e1sok l\u00e1tj\u00e1k el. Al\u00e1bbiakban szeretn\u00e9nk felh\u00edvni a figyelmet ezekre az ingyenesen h\u00edvhat\u00f3 z\u00f6ld sz\u00e1mokra:\nMagyar Katolikus Egyh\u00e1z:\n\"L\u00e9leker\u0151s\u00edt\u0151\" (P\u00e9csi Egyh\u00e1zmegye): +36 72 513 030, h\u00edvhat\u00f3: mindennap 9-12-ig \u00e9s 15-19-ig.\nDebreceni Egyetem Ment\u00e1lhigi\u00e9n\u00e9s \u00e9s Es\u00e9lyegyenl\u0151s\u00e9gi K\u00f6zpont (egy\u00fcttm\u0171k\u00f6d\u00e9sben a Debrecen-Ny\u00edregyh\u00e1zi Egyh\u00e1zmegy\u00e9vel): +36 1 770 7333, h\u00edvhat\u00f3: mindennap 0-24 \u00f3r\u00e1ig.\n\u00a0\nMagyarorsz\u00e1gi Reform\u00e1tus Egyh\u00e1z:\nReform\u00e1tus Telefonos Lelkigondoz\u00f3i Szolg\u00e1lat: +36 80 296 844, h\u00edvhat\u00f3: mindennap 17 \u00f3r\u00e1t\u00f3l hajnal 1 \u00f3r\u00e1ig, skype ID: lelkigondozas1.\n\u00a0\n\u00d6kumenikus egyh\u00e1zi lelki seg\u00e9lyvonal: +36 80 496 005, h\u00edvhat\u00f3: mindennap 8 \u00e9s 20 \u00f3ra k\u00f6z\u00f6tt\n\nA m\u00e1r m\u0171k\u00f6d\u0151 katolikus \u00e9s reform\u00e1tus telefonvonalak mellett nagyszombaton, \u00e1prilis 11-\u00e9n reggel 8 \u00f3r\u00e1t\u00f3l h\u00edvhat\u00f3 az \u00faj, \u00f6kumenikus egyh\u00e1zi lelki seg\u00e9lyvonal, amely a koronav\u00edrus miatt \u00e9rintett eg\u00e9szs\u00e9g\u00fcgyi dolgoz\u00f3k, betegek \u00e9s hozz\u00e1tartoz\u00f3ik seg\u00edt\u00e9s\u00e9re j\u00f6tt l\u00e9tre. A vonal a Magyarorsz\u00e1gi Baptista Egyh\u00e1z, a Magyarorsz\u00e1gi Evang\u00e9likus Egyh\u00e1z, a Konstantin\u00e1polyi Egyetemes Patriarch\u00e1tus Magyarorsz\u00e1gi Ortodox Exarch\u00e1tus, a Magyarorsz\u00e1gi Metodista Egyh\u00e1z \u00e9s a Magyar P\u00fcnk\u00f6sdi Egyh\u00e1z egy\u00fcttm\u0171k\u00f6d\u00e9s\u00e9ben m\u0171k\u00f6dik.\nK\u00f6sz\u00f6net \u00e9s tisztelet egyh\u00e1zaink sokr\u00e9t\u0171 helyt\u00e1ll\u00e1s\u00e1\u00e9rt, k\u00edv\u00e1njuk, hogy a m\u00e1r m\u0171k\u00f6d\u0151 \u00e9s most elindul\u00f3 telefonvonalak hasznos seg\u00edts\u00e9get jelentsenek az \u00e9rintettek sz\u00e1m\u00e1ra!\n\n\nForr\u00e1s: Minisztereln\u00f6ks\u00e9g, Egyh\u00e1zi \u00e9s Nemzetis\u00e9gi Kapcsolatok\u00e9rt Felel\u0151s \u00c1llamtitk\u00e1rs\u00e1g\n\n"}]