[{"date": "2020-04-17 14:07", "url": "https://koronavirus.gov.hu/cikkek/jarvanyhelyzetben-strategiai-fontossagu-vallalatok-koze-kerult-kartonpack-dobozipari-nyrt", "h1": "J\u00e1rv\u00e1nyhelyzetben strat\u00e9giai fontoss\u00e1g\u00fa v\u00e1llalatok k\u00f6z\u00e9 ker\u00fclt a Kartonpack Dobozipari Nyrt.", "body": "\nA Korm\u00e1ny a koronav\u00edrus j\u00e1rv\u00e1ny elleni v\u00e9dekez\u00e9s keret\u00e9ben kiemelt figyelmet szentel annak, hogy a strat\u00e9giai fontoss\u00e1g\u00fa v\u00e1llalatok m\u0171k\u00f6d\u0151k\u00e9pess\u00e9ge fennmaradjon \u00e9s a lakoss\u00e1g ell\u00e1t\u00e1sa folyamatosan biztos\u00edtott legyen.\n\n\nA korm\u00e1nyzati int\u00e9zked\u00e9sek egyike a Honv\u00e9delmi Ir\u00e1ny\u00edt\u00f3 T\u00f6rzs l\u00e9trehoz\u00e1sa, amely a l\u00e9tfontoss\u00e1g\u00fa v\u00e1llalatokn\u00e1l teljes\u00edt szolg\u00e1latot; e v\u00e1llalatok k\u00f6re b\u0151v\u00fclt ki tegnap a debreceni Kartonpack Dobozipari Nyrt.-vel. A\nHonv\u00e9delmi Ir\u00e1ny\u00edt\u00f3 T\u00f6rzs deleg\u00e1ltjai a mai napon \u00e1tadt\u00e1k megb\u00edz\u00f3 level\u00fcket a t\u00e1rsas\u00e1g vezet\u00e9s\u00e9nek \u00e9s megkezdt\u00e9k tev\u00e9kenys\u00e9g\u00fcket a t\u00e1rsas\u00e1gn\u00e1l.\nA strat\u00e9giai ipar\u00e1gakkal egy\u00fctt sz\u00fcks\u00e9ges kezelni az ezeket kiszolg\u00e1l\u00f3 gazdas\u00e1gi folyamatokat megval\u00f3s\u00edt\u00f3 c\u00e9geket is, \u00edgy az \u00e1llami szerepv\u00e1llal\u00e1s ebben a k\u00f6rben is indokolt. Ennek keret\u00e9ben a Korm\u00e1ny rendelet adott ki a katasztr\u00f3fav\u00e9delemr\u0151l sz\u00f3l\u00f3 t\u00f6rv\u00e9ny alapj\u00e1n, mellyel \u00e1llami fel\u00fcgyelet al\u00e1 vonta a Kartonpack Dobozipari Nyrt.-t, melyben a Magyar \u00c1llam 61,9%-os m\u00e9rt\u00e9kben r\u00e9szv\u00e9nyesi jogok gyakorol\u00e1s\u00e1ra jogosult.\nAz \u00e1llami fel\u00fcgyelet ell\u00e1t\u00e1sa korm\u00e1nybiztos \u00fatj\u00e1n t\u00f6rt\u00e9nik, akinek a feladata t\u00f6bbek k\u00f6z\u00f6tt a t\u00e1rsas\u00e1g hat\u00e9kony m\u0171k\u00f6d\u00e9s\u00e9nek biztos\u00edt\u00e1sa \u00e9s a strat\u00e9giai ipar\u00e1gakkal val\u00f3 egy\u00fcttm\u0171k\u00f6d\u00e9s\u00e9nek er\u0151s\u00edt\u00e9se.\nForr\u00e1s: NVTNM (Sajt\u00f3 \u00e9s Kommunik\u00e1ci\u00f3s F\u0151oszt\u00e1ly)\n\u00a0\n\n"}]