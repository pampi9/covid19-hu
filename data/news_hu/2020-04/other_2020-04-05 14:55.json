[{"date": "2020-04-05 14:55", "url": "https://koronavirus.gov.hu/cikkek/hetfotol-dijmentes-kozteruleti-parkolas", "h1": "H\u00e9tf\u0151t\u0151l d\u00edjmentes a k\u00f6zter\u00fcleti parkol\u00e1s", "body": "\nH\u00e9tf\u0151t\u0151l d\u00edjmentes lesz a k\u00f6zter\u00fcleti parkol\u00e1s Magyarorsz\u00e1gon - k\u00f6z\u00f6lte az MTI-vel Orb\u00e1n Viktor minisztereln\u00f6k vas\u00e1rnap.\n\n\n\"A koronav\u00edrus-j\u00e1rv\u00e1ny elleni v\u00e9dekez\u00e9s egyik legfontosabb eszk\u00f6ze az emberek k\u00f6z\u00f6tti biztons\u00e1gos t\u00e1vols\u00e1g fenntart\u00e1sa. Mivel zs\u00fafolt t\u00f6megk\u00f6zleked\u00e9si j\u00e1ratokon ez nem vagy csak korl\u00e1tozottan lehets\u00e9ges, fontos, hogy aki tudja, haszn\u00e1lhassa a saj\u00e1t aut\u00f3j\u00e1t\" - fogalmazott a korm\u00e1nyf\u0151. Emiatt indokolt a k\u00f6zter\u00fcleti parkol\u00e1si d\u00edjak megsz\u00fcntet\u00e9se - tette hozz\u00e1.\nOrb\u00e1n Viktor t\u00e1j\u00e9koztat\u00e1sa szerint a korm\u00e1ny vas\u00e1rnap a helyzet megold\u00e1sa \u00e9rdek\u00e9ben rendeletet alkotott, amely a Magyar K\u00f6zl\u00f6nyben m\u00e9g a nap folyam\u00e1n megjelenik. Ennek \u00e9rtelm\u00e9ben h\u00e9tf\u0151t\u0151l d\u00edjmentes lesz a k\u00f6zter\u00fcleti parkol\u00e1s Magyarorsz\u00e1gon - k\u00f6z\u00f6lte a korm\u00e1nyf\u0151.\n\u00a0\nForr\u00e1s: MTI\n\n"}]