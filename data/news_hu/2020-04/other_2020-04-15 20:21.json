[{"date": "2020-04-15 20:21", "url": "https://koronavirus.gov.hu/cikkek/korhazak-orszagszerte-felkeszulnek-tomeges-megbetegedesekre", "h1": "A k\u00f3rh\u00e1zak orsz\u00e1gszerte felk\u00e9sz\u00fclnek a t\u00f6meges megbeteged\u00e9sekre", "body": "\nAhogy az a napi adatokb\u00f3l is l\u00e1tszik, egyre t\u00f6bb a\u00a0 fert\u0151z\u00f6tt \u00e9s egyre t\u00f6bb a\u00a0beteg Magyarorsz\u00e1gon is.\u00a0 A j\u00e1rv\u00e1ny elleni eg\u00e9szs\u00e9g\u00fcgyi v\u00e9dekez\u00e9s egyik legfontosabb eleme, hogy a k\u00f3rh\u00e1zak orsz\u00e1gszerte felk\u00e9sz\u00fclnek a t\u00f6meges megbeteged\u00e9sekre. T\u00f6bb \u00e1gyat kell felszabad\u00edtani arra az esetre, ha t\u00f6meg\u00e9vel kell majd ell\u00e1tni betegeket a k\u00f3rh\u00e1zban.\u00a0 \n\nEz egy t\u00f6bb \u00fctemben zajl\u00f3, hetek \u00f3ta tart\u00f3 munka.\u00a0Az a c\u00e9lja, hogy Magyarorsz\u00e1g eg\u00e9sz ter\u00fclet\u00e9n minden nagyobb k\u00f3rh\u00e1zban legyen el\u00e9g hely, el\u00e9g \u00e1gy, ha a t\u00f6meges megbeteged\u00e9sek szakasz\u00e1ba l\u00e9pn\u00e9nk, \u00e9s egy-egy k\u00f3rh\u00e1znak ak\u00e1r t\u00f6bb sz\u00e1z beteget kellene ell\u00e1tnia. A k\u00fclf\u00f6ldi tud\u00f3s\u00edt\u00e1sokb\u00f3l is l\u00e1tni, hogy vannak orsz\u00e1gok, v\u00e1rosok, ahol a t\u00f6meges megbeteged\u00e9s miatt hirtelen szakadt r\u00e1 a k\u00f3rh\u00e1zakra t\u00f6bb sz\u00e1z, t\u00f6bb ezer beteg ell\u00e1t\u00e1sa, \u00e9s egyszer\u0171en nincs hov\u00e1 tenni a betegeket, nem jut nekik \u00e1gy, nem jut nekik megfelel\u0151 k\u00f3rh\u00e1zi ell\u00e1t\u00e1s. Ezt a helyzetet szeretn\u00e9nk elker\u00fclni, amikor a k\u00f3rh\u00e1zakat felk\u00e9sz\u00edtj\u00fck a legrosszabb forgat\u00f3k\u00f6nyvre. Az \u00e1prilis 19-ig biztos\u00edtand\u00f3 50%-os \u00e1gykapacit\u00e1s\u00a0\u00f6sszesen 32.900 \u00e1gyat jelent, a\u00a0k\u00f6vetkez\u0151 \u00fctemben tervezett 60%-os \u00e1gykapacit\u00e1s \u00f6sszesen 39.500 \u00e1gyat jelent, amelyeket koronav\u00edrusos betegek \u00e1pol\u00e1s\u00e1ra kell biztos\u00edtani sz\u00fcks\u00e9g eset\u00e9n.\nB\u00edzunk benne, hogy nem lesz ennyi k\u00f3rh\u00e1zi \u00e1gyra sz\u00fcks\u00e9g \u00e9s nem lesz ennyi beteg, de sajnos ez nem z\u00e1rhat\u00f3 ki a j\u00e1rv\u00e1ny eur\u00f3pai terjed\u00e9s\u00e9nek dinamik\u00e1j\u00e1t n\u00e9zve, fel kell k\u00e9sz\u00fclni a legrosszabb forgat\u00f3k\u00f6nyvre is.\n\nA k\u00f3rh\u00e1zak m\u00e1r eddig is b\u0151v\u00edtett\u00e9k kapacit\u00e1saikat, sok \u00e1gyat felszabad\u00edtott\u00e1k m\u00e1r mostanra is. Most egy \u00fajabb l\u00e9pcs\u0151fok k\u00f6vetkezik a felk\u00e9sz\u00fcl\u00e9sben. Ezen a h\u00e9ten, \u00e1prilis 19-ig\u00a0 a k\u00f3rh\u00e1zaknak 50%-os \u00e1gykapacit\u00e1st kell el\u0151k\u00e9sz\u00edteni. Teh\u00e1t 100 k\u00f3rh\u00e1zi \u00e1gyb\u00f3l 50 \u00e1gyat kell felszabad\u00edtani a koronav\u00edrus-fert\u0151z\u00f6ttek k\u00f3rh\u00e1zi ell\u00e1t\u00e1s\u00e1ra. A k\u00f6vetkez\u0151 \u00fctemben ezt \u00a060%-ra kell majd n\u00f6velni, vagyis 100 \u00e1gyb\u00f3l 60 \u00e1gynak kell majd k\u00e9szen \u00e1llnia koronav\u00edrusos betegek ell\u00e1t\u00e1s\u00e1ra.\nA k\u00f3rh\u00e1zak megkapt\u00e1k az int\u00e9zm\u00e9ny\u00fckre vonatkoz\u00f3 megc\u00e9lzott \u00e1gysz\u00e1mot, ugyanakkor egy-egy megy\u00e9n bel\u00fcl \u00a0- a megy\u00e9re el\u0151\u00edrt \u00e1gykapacit\u00e1st megtartva \u2013 a k\u00f3rh\u00e1zak\u00a0egym\u00e1s k\u00f6z\u00f6tti \u00e1tcsoportos\u00edt\u00e1sra is lehet\u0151s\u00e9get kapnak.\nMindez teh\u00e1t nem jelenti azt, hogy az \u00f6sszes egy\u00e9b beteget hazak\u00fclden\u00e9k a k\u00f3rh\u00e1zakb\u00f3l. Arr\u00f3l, hogy melyik beteget lehet hazak\u00fcldeni \u00e9s melyiket nem, a kezel\u0151 orvos illetve orvosi konz\u00edlium d\u00f6nt szakmai protokoll szerint.\u00a0\n\nA koronav\u00edrusos betegek k\u00f3rh\u00e1zi ell\u00e1t\u00e1sra felk\u00e9sz\u00edtend\u0151 k\u00f3rh\u00e1zi \u00e1gy sz\u00e1m megy\u00e9nk\u00e9nt:\n\n\u00a0\n\n"}]