[{"date": "2020-04-14 12:17", "url": "https://koronavirus.gov.hu/cikkek/204-fertozott-es-10-elhunyt-pesti-uti-idosotthonban", "h1": "204 fert\u0151z\u00f6tt \u00e9s 10 elhunyt a Pesti \u00fati id\u0151sotthonban", "body": "\nA legfrissebb adatok szerint m\u00e1r 10 id\u0151s ember hunyt el a Pesti \u00fati id\u0151sotthon gondozottjai k\u00f6z\u00fcl \u00e9s 204 az igazolt fert\u0151z\u00f6ttek sz\u00e1ma.\n\n\nK\u00f3rh\u00e1zba 227 gondozottat sz\u00e1ll\u00edtottak. A h\u00e9tv\u00e9g\u00e9n katon\u00e1k k\u00f6zrem\u0171k\u00f6d\u00e9s\u00e9vel teljesk\u00f6r\u0171 fert\u0151tlen\u00edt\u00e9st v\u00e9geztek az otthonban.\nAhogy az m\u00e1r ismert, az orsz\u00e1gos tisztif\u0151orvos hat\u00e1rozatban k\u00f6telezte a fenntart\u00f3 F\u0151v\u00e1rosi \u00d6nkorm\u00e1nyzatot azonnali int\u00e9zked\u00e9sek v\u00e9grehajt\u00e1s\u00e1ra \u00e9s vizsg\u00e1latot ind\u00edtott az otthonban, amelynek c\u00e9lja, hogy felder\u00edtse hogyan alakulhatott ki t\u00f6meges megbeteged\u00e9s, betartott\u00e1k-e a j\u00e1rv\u00e1ny\u00fcgyi el\u0151\u00edr\u00e1sokat, gondoskodtak-e a lak\u00f3k folyamatos orvosi fel\u00fcgyelet\u00e9r\u0151l, a megbeteged\u00e9seket mikor \u00e9szlelt\u00e9k \u00e9s \u00e9szlel\u00e9st k\u00f6vet\u0151en helyesen j\u00e1rtak-e el, t\u00f6rt\u00e9ntek-e \u00e9s milyen mulaszt\u00e1sok az int\u00e9zm\u00e9nyben.\nA vizsg\u00e1lat jelenleg is zajlik.\n\u00a0\n\n"}]