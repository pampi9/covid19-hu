[{"date": "2020-04-12 12:03", "url": "https://koronavirus.gov.hu/cikkek/orban-viktor-szekszardi-korhazban-tartott-ellenorzest", "h1": "Orb\u00e1n Viktor a szeksz\u00e1rdi k\u00f3rh\u00e1zban tartott ellen\u0151rz\u00e9st", "body": "\nOrb\u00e1n Viktor minisztereln\u00f6k vas\u00e1rnap reggel a Tolna Megyei Balassa J\u00e1nos K\u00f3rh\u00e1zban tett v\u00e1ratlan l\u00e1togat\u00e1st; az ellen\u0151rz\u00e9s keret\u00e9ben v\u00e9gigj\u00e1rta - majd a k\u00f6z\u00f6ss\u00e9gi oldal\u00e1n bemutatta - a Covid-gyan\u00fas vagy igazolt fert\u0151z\u00f6ttek szakmai elj\u00e1r\u00e1srendnek megfelel\u0151 ell\u00e1t\u00e1si helysz\u00edneit - t\u00e1j\u00e9koztatta az MTI-t Havasi Bertalan, a minisztereln\u00f6k sajt\u00f3f\u0151n\u00f6ke.\n\n\nA szeksz\u00e1rdi egy pavilonk\u00f3rh\u00e1z, ahol k\u00fcl\u00f6n \u00e9p\u00fcletekben helyezhetik el a k\u00fcl\u00f6nb\u00f6z\u0151 betegs\u00e9gekben szenved\u0151ket.\nA minisztereln\u00f6k megtekintett k\u00e9t k\u00f3rtermet, ahol a k\u00e9s\u0151bbiekben nagyobb sz\u00e1mban tudnak l\u00e9legeztetni intenz\u00edv ell\u00e1t\u00e1sra szorul\u00f3 betegeket.\n\nA f\u0151orvosi jelent\u00e9sb\u0151l kider\u00fclt, hogy az int\u00e9zm\u00e9nyben most egy, bizony\u00edtottan koronav\u00edrusos szem\u00e9lyt kezelnek, de a kapacit\u00e1sok maxim\u00e1lis ig\u00e9nybev\u00e9tel\u00e9vel egyid\u0151ben k\u00f6zel 180 \u00e1gyon folyhat a fert\u0151z\u00f6ttek ell\u00e1t\u00e1sa.\nL\u00e1togat\u00e1sa v\u00e9g\u00e9n a minisztereln\u00f6k gratul\u00e1lt a k\u00f3rh\u00e1z felk\u00e9sz\u00fclts\u00e9g\u00e9hez.\n\u00a0\nForr\u00e1s: MTI\n\n"}]