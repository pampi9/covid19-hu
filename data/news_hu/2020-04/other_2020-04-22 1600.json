[{"date": "2020-04-22 16:00", "url": "https://koronavirus.gov.hu/cikkek/orban-viktor-minden-eddiginel-fontosabb-v4-ek-egysege", "h1": "Orb\u00e1n Viktor: minden eddigin\u00e9l fontosabb a V4-ek egys\u00e9ge", "body": "\nA cs\u00fct\u00f6rt\u00f6ki EU-cs\u00facs el\u0151k\u00e9sz\u00edt\u00e9sek\u00e9nt Orb\u00e1n Viktor minisztereln\u00f6k szerda d\u00e9lel\u0151tt megbesz\u00e9l\u00e9st folytatott Charles Michellel, az Eur\u00f3pai Tan\u00e1cs eln\u00f6k\u00e9vel, majd d\u00e9lut\u00e1n a visegr\u00e1di orsz\u00e1gok minisztereln\u00f6keivel is egyeztetett - k\u00f6z\u00f6lte az MTI-vel Havasi Bertalan, a minisztereln\u00f6k sajt\u00f3f\u0151n\u00f6ke.\n\nA t\u00e1rgyal\u00e1st videokonferencia keret\u00e9ben bonyol\u00edtott\u00e1k le, ahogy a cs\u00fct\u00f6rt\u00f6ki EU-cs\u00facsra is videokapcsolat seg\u00edts\u00e9g\u00e9vel ker\u00fcl majd sor.\nAz egyeztet\u00e9sek f\u0151 t\u00e9m\u00e1ja a koronav\u00edrus-vil\u00e1gj\u00e1rv\u00e1ny miatt Eur\u00f3p\u00e1t s\u00fajt\u00f3 v\u00e1ls\u00e1ghelyzet kezel\u00e9se volt - mondta Havasi Bertalan.\nMindk\u00e9t t\u00e1rgyal\u00e1son sz\u00e1mba vett\u00e9k, hogy milyen k\u00e1rokat okozott a j\u00e1rv\u00e1ny az EU tag\u00e1llamainak gazdas\u00e1g\u00e1ban, valamint sz\u00f3ba ker\u00fcltek azok a p\u00e9nz\u00fcgyi forr\u00e1sok \u00e9s megold\u00e1sok, amelyek ig\u00e9nybe v\u00e9tel\u00e9vel a kil\u00e1bal\u00e1s elind\u00edthat\u00f3.Orb\u00e1n Viktor kiemelte: most k\u00fcl\u00f6n\u00f6sen fontos a V4-ek egys\u00e9ge, ez\u00e9rt a cs\u00fct\u00f6rt\u00f6ki uni\u00f3s cs\u00facson a visegr\u00e1di orsz\u00e1gok minisztereln\u00f6kei k\u00f6z\u00f6s, egyeztetett \u00e1ll\u00e1spontot k\u00e9pviselnek majd.\n\nMTI 2020. \u00e1prilis 22.\n\n"}]