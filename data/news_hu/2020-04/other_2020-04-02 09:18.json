[{"date": "2020-04-02 09:18", "url": "https://koronavirus.gov.hu/cikkek/nem-szunik-covid-19-fertozestol-valo-felelmeket-kihasznalo-csalo-uzenetek-sora", "h1": "Nem sz\u0171nik a Covid-19 fert\u0151z\u00e9st\u0151l val\u00f3 f\u00e9lelmeket kihaszn\u00e1l\u00f3 csal\u00f3 \u00fczenetek sora", "body": "\nEgy \u00faj m\u00f3dszer szerint a t\u00e1mad\u00f3k helyi k\u00f3rh\u00e1zak nev\u00e9ben k\u00fcldenek e-maileket, amelyekben azt \u00e1ll\u00edtj\u00e1k, hogy a c\u00edmzett \u00e9rintkezett egy olyan koll\u00e9g\u00e1val, bar\u00e1ttal vagy csal\u00e1dtaggal, akin\u00e9l kimutatt\u00e1k a koronav\u00edrus fert\u0151z\u00e9st.\n\n\nEz\u00e9rt arra k\u00e9rik a felhaszn\u00e1l\u00f3t, hogy a mell\u00e9kelt \u0171rlap kit\u00f6lt\u00e9se \u00e9s kinyomtat\u00e1sa ut\u00e1n, f\u00e1radjon be a legk\u00f6zelebbi k\u00f3rh\u00e1zba a tesztek elv\u00e9gz\u00e9s\u00e9hez. Amennyiben az \u00e1ldozat megnyitja a mell\u00e9kletk\u00e9nt k\u00fcld\u00f6tt \u201cEmergencyContact.xlsm\u201d t\u00e1bl\u00e1zatot, \u00e9s r\u00e1kattint a \u201cTartalom enged\u00e9lyez\u00e9se\u201d gombra, olyan makr\u00f3k ker\u00fclnek v\u00e9grehajt\u00e1sra, amelyek k\u00e1ros szoftvert t\u00f6ltenek le \u00e9s futtatnak az \u00e1ldozat g\u00e9p\u00e9n.\nA rosszindulat\u00fa program egyr\u00e9szt felder\u00edti a megt\u00e1madott rendszert (k\u00f6nyvt\u00e1rmegoszt\u00e1sok, telep\u00edtett programok), m\u00e1sr\u00e9szt kriptop\u00e9nzt\u00e1rc\u00e1kat (kriptop\u00e9nzek t\u00e1rol\u00e1s\u00e1ra szolg\u00e1l\u00f3 program) \u00e9s a b\u00f6ng\u00e9sz\u0151k \u00e1ltal elmentett s\u00fctiket (cookie) pr\u00f3b\u00e1l megszerezni: \u00edgy bejelentkez\u00e9si adataink is vesz\u00e9lybe ker\u00fclhetnek. A j\u00e1rv\u00e1ny ideje alatt tov\u00e1bbra is kell\u0151 \u00f3vatoss\u00e1ggal sz\u00fcks\u00e9ges kezelni az \u00faj koronav\u00edrussal kapcsolatos e-maileket, nem aj\u00e1nlott megnyitni a csatolm\u00e1nyokat, helyette javasolt telefonon felvenni a kapcsolatot az e-mailt k\u00fcld\u0151 szervezetekkel.\nAz NBSZ NKI COVID-19 j\u00e1rv\u00e1nnyal kapcsolatos kiberfenyeget\u00e9sekr\u0151l k\u00e9sz\u00edtett t\u00e1j\u00e9koztat\u00f3t, itt tal\u00e1lja.\nhttps://nki.gov.hu/figyelmeztetesek/tajekoztatas/tajekoztatas-koronavirus-fertozessel-osszefuggesben-terjesztett-spam-levelek-kapcsan/ \u00a0\n\u00a0\nForr\u00e1s:\u00a0Kiberv\u00e9delmi Int\u00e9zet\u00a0\n\u00a0\n\n"}]