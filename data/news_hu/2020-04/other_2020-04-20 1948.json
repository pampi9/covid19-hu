[{"date": "2020-04-20 19:48", "url": "https://koronavirus.gov.hu/cikkek/maruzsa-lesz-erettsegi-ha-jarvany-miatt-szukseges-mozgatjak-az-idopontot", "h1": "Maruzsa: lesz \u00e9retts\u00e9gi, ha a j\u00e1rv\u00e1ny miatt sz\u00fcks\u00e9ges, \"mozgatj\u00e1k\" az id\u0151pontot", "body": "\n\u00c9retts\u00e9gi lesz, a korm\u00e1ny kijel\u00f6lte a vizsg\u00e1k id\u0151pontj\u00e1t, de ha a j\u00e1rv\u00e1ny\u00fcgyi szempontok indokolj\u00e1k, annak \"mozgat\u00e1s\u00e1r\u00f3l\" a sz\u00fcks\u00e9ges d\u00f6nt\u00e9st meghozza a kabinet - err\u0151l Maruzsa Zolt\u00e1n k\u00f6znevel\u00e9si \u00e1llamtitk\u00e1r besz\u00e9lt a kormany.hu oldalon h\u00e9tf\u0151n k\u00f6zz\u00e9tett vide\u00f3ban.\n\nAz \u00e9retts\u00e9gi \u00e9s a szakmai vizsg\u00e1k megszervez\u00e9se a folyamatosan v\u00e1ltoz\u00f3 j\u00e1rv\u00e1ny\u00fcgyi helyzetben komoly kih\u00edv\u00e1s valamennyi\u00fcnk sz\u00e1m\u00e1ra. Legyen sz\u00f3 a tanul\u00f3kr\u00f3l, a pedag\u00f3gusokr\u00f3l, a sz\u00fcl\u0151kr\u0151l vagy \u00e9ppen a k\u00f6zigazgat\u00e1sban dolgoz\u00f3kr\u00f3l - fogalmazott az \u00e1llamtitk\u00e1r, hangs\u00falyozva: csak egy\u00fctt siker\u00fclhet.\n\nHozz\u00e1tette: az \u00e9retts\u00e9gi lehet\u0151 legbiztons\u00e1gosabb megszervez\u00e9s\u00e9nek kital\u00e1lt\u00e1k a m\u00f3dj\u00e1t, ez\u00e9rt tartanak csak \u00edr\u00e1sbeli vizsg\u00e1kat, \u00e9s mindenkinek biztos\u00edtj\u00e1k a sz\u00fcks\u00e9ges v\u00e9d\u0151felszerel\u00e9st. Err\u0151l a korm\u00e1ny a d\u00f6nt\u00e9s\u00e9t meghozta, \u00e9s kijel\u00f6lte a vizsg\u00e1k id\u0151pontj\u00e1t.\nAmennyiben a j\u00e1rv\u00e1ny\u00fcgyi szempontok az id\u0151pont \"mozgat\u00e1s\u00e1t\" indokolj\u00e1k, a sz\u00fcks\u00e9ges d\u00f6nt\u00e9st meg fogj\u00e1k hozni - mondta Maruzsa Zolt\u00e1n.\n\nMTI 2020. \u00e1prilis 20.\n\n"}]