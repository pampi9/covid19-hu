[{"date": "2020-04-07 18:30", "url": "https://koronavirus.gov.hu/cikkek/kovacs-zoltan-tovabbra-kello-idoben-kello-intezkedeseket-hozunk", "h1": "Kov\u00e1cs Zolt\u00e1n: tov\u00e1bbra is a kell\u0151 id\u0151ben, kell\u0151 int\u00e9zked\u00e9seket hozunk", "body": "\nTov\u00e1bbra is a kell\u0151 id\u0151ben, a kell\u0151 int\u00e9zked\u00e9seket meg fogja hozni a korm\u00e1ny az emberek eg\u00e9szs\u00e9g\u00e9nek v\u00e9delm\u00e9ben, \u00e9s a munkahelyek, v\u00e1llalkoz\u00e1sok v\u00e9delm\u00e9ben - mondta a nemzetk\u00f6zi kommunik\u00e1ci\u00f3\u00e9rt \u00e9s kapcsolatok\u00e9rt felel\u0151s \u00e1llamtitk\u00e1r keddi video\u00fczenet\u00e9ben.\n\nKov\u00e1cs Zolt\u00e1n video\u00fczenet\u00e9ben arr\u00f3l besz\u00e9lt, a korm\u00e1ny a koronav\u00edrus-j\u00e1rv\u00e1ny kezdete, illetve magyarorsz\u00e1gi megjelen\u00e9se \u00f3ta k\u00f6vetkezetesen tartja mag\u00e1t ahhoz az alapelvhez, hogy kell\u0151 id\u0151ben, kell\u0151 int\u00e9zked\u00e9sekkel igyekszik g\u00e1tat szabni a v\u00edrus terjed\u00e9s\u00e9nek.\n\nHozz\u00e1tette: igaz ez az eg\u00e9szs\u00e9g\u00fcgyi v\u00e9dekez\u00e9sre, azokra a kij\u00e1r\u00e1st korl\u00e1toz\u00f3 int\u00e9zked\u00e9sekre, amelyek a mai napig \u00e9letben vannak \u00e9s azokra a gazdas\u00e1gi int\u00e9zked\u00e9sekre is, amelyeket r\u00f6gt\u00f6n a v\u00edrus azonos\u00edt\u00e1sakor \u00e9s magyarorsz\u00e1gi megjelen\u00e9sekor hoztak.\nMegjegyezte: az Orb\u00e1n Viktor minisztereln\u00f6k \u00e1ltal a napokban bejelentett gazdas\u00e1gv\u00e9delmi int\u00e9zked\u00e9sek a m\u00e1sodik f\u00e1zist jelentik ebben.\nKell\u0151 id\u0151ben, kell\u0151 int\u00e9zked\u00e9seket hozunk, hogy a lehet\u0151 legkisebb k\u00e1r \u00e9rje az eg\u00e9szs\u00e9g\u00fcgyben a magyar emberek eg\u00e9szs\u00e9g\u00e9t, a gazdas\u00e1gban pedig azokat a munkahelyeket, v\u00e1llalkoz\u00e1sokat, amelyeknek talpon kell maradniuk, helyt kell \u00e1llniuk a v\u00edrus \u00e1ltal okozott glob\u00e1lis \u00e9s eur\u00f3pai helyzetben is - sz\u00f6gezte le.\nKov\u00e1cs Zolt\u00e1n hozz\u00e1tette: ez az elv \"t\u00f6retlen\u00fcl vel\u00fcnk marad a k\u00f6vetkez\u0151 napokban, hetekben is\". Jelezte: ezek ment\u00e9n fogj\u00e1k az int\u00e9zked\u00e9seket meghozni, \u00e9s ezek ment\u00e9n hajtj\u00e1k v\u00e9gre a korm\u00e1ny gazdas\u00e1gv\u00e9delmi akci\u00f3terv\u00e9nek elemeit is.\n\nMTI 2020. \u00e1prilis 7.\n\n"}]