[{"date": "2020-04-21 19:47", "url": "https://koronavirus.gov.hu/cikkek/orban-viktor-megbeszelese-az-ebrd-elnokevel-magyarorszag-jol-kezeli-valsagot", "h1": "Orb\u00e1n Viktor megbesz\u00e9l\u00e9se az EBRD eln\u00f6k\u00e9vel: Magyarorsz\u00e1g j\u00f3l kezeli a v\u00e1ls\u00e1got", "body": "\nOrb\u00e1n Viktor minisztereln\u00f6k telefonon t\u00e1rgyalt Sir Suma Chakrabartival, az Eur\u00f3pai \u00dajj\u00e1\u00e9p\u00edt\u00e9si \u00e9s Fejleszt\u00e9si Bank (EBRD) eln\u00f6k\u00e9vel kedd d\u00e9lut\u00e1n - t\u00e1j\u00e9koztatta az MTI-t Havasi Bertalan, a minisztereln\u00f6k sajt\u00f3f\u0151n\u00f6ke.\n\nA megbesz\u00e9l\u00e9s t\u00e9m\u00e1ja a koronav\u00edrus-j\u00e1rv\u00e1ny miatt kialakult gazdas\u00e1gi vil\u00e1gv\u00e1ls\u00e1g volt.\nOrb\u00e1n Viktor r\u00e9szletesen t\u00e1j\u00e9koztatta az EBRD eln\u00f6k\u00e9t a magyar gazdas\u00e1gv\u00e9delmi akci\u00f3tervr\u0151l - k\u00f6z\u00f6lte Havasi Bertalan, hozz\u00e1t\u00e9ve: Sir Suma Chakrabarti elmond\u00e1sa szerint az EBRD folyamatosan kapcsolatban \u00e1ll a Magyarorsz\u00e1gon is \u00e9rdekelts\u00e9gekkel rendelkez\u0151 bankokkal, \u00e9s a visszajelz\u00e9seik alapj\u00e1n meg\u00e1llap\u00edthat\u00f3, hogy Magyarorsz\u00e1g hozz\u00e1\u00e9rt\u0151 \u00e9s eredm\u00e9nyes m\u00f3don kezeli a v\u00e1ls\u00e1got.\nA bankeln\u00f6k v\u00e9lem\u00e9nye szerint Magyarorsz\u00e1g azon k\u00e9t tag\u00e1llam egyike az Eur\u00f3pai Uni\u00f3ban, ahol a legkisebb m\u00e9rt\u00e9k\u0171 gazdas\u00e1gi visszaes\u00e9s v\u00e1rhat\u00f3 a koronav\u00edrus-j\u00e1rv\u00e1ny miatt.\n\n\nMTI 2020. \u00e1prilis 21.\n\n"}]