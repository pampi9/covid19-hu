[{"date": "2020-04-01 20:02", "url": "https://koronavirus.gov.hu/cikkek/szakmai-tudas-aldozatkeszseg-kitartas-ujabb-riport-frontvonalrol", "h1": " Szakmai tud\u00e1s, \u00e1ldozatk\u00e9szs\u00e9g, kitart\u00e1s  - \u00dajabb riport a frontvonalr\u00f3l", "body": "\nJelenleg a D\u00e9l-Pesti Centrum k\u00f3rh\u00e1z (Szent L\u00e1szl\u00f3 K\u00f3rh\u00e1z) l\u00e1tja el els\u0151dlegesen a koronav\u00edrusos betegeket. Dr. V\u00e1lyi-Nagy Istv\u00e1n a k\u00f3rh\u00e1z f\u0151igazgat\u00f3ja a vele k\u00e9sz\u00fclt interj\u00faban kiemelte a k\u00f3rh\u00e1z dolgoz\u00f3inak szakmai felk\u00e9sz\u00fclts\u00e9g\u00e9t, \u00e1ldozatk\u00e9szs\u00e9g\u00e9t \u00e9s kitart\u00e1s\u00e1t.\n\nA f\u0151igazgat\u00f3 a vele k\u00e9sz\u00fclt interj\u00faban besz\u00e1mol arr\u00f3l, hogy a magas technol\u00f3gia szint\u0171 ell\u00e1t\u00e1sokkal rendelkez\u0151 Szent L\u00e1szl\u00f3 K\u00f3rh\u00e1z az elm\u00falt hetekben a koronav\u00edrus-j\u00e1rv\u00e1ny frontvonalbeli int\u00e9zm\u00e9ny\u00e9v\u00e9 v\u00e1lt. A k\u00f3rh\u00e1z nagy r\u00e9sz\u00e9t a koronav\u00edrussal fert\u0151z\u00f6tt betegek ell\u00e1t\u00e1s\u00e1ra alak\u00edtott\u00e1k \u00e1t, am\u00edg a k\u00f3rh\u00e1z kapacit\u00e1sa b\u00edrja, addig els\u0151sorban oda ker\u00fclnek a s\u00falyos \u00e1llapotban l\u00e9v\u0151, intenz\u00edv ell\u00e1t\u00e1st ig\u00e9nyl\u0151, l\u00e9legeztet\u0151g\u00e9pre szorul\u00f3 koronav\u00edrusos betegek. Ez a helyzet nem csak \u00a0fokozott odafigyel\u00e9st, de lelki er\u0151t is ig\u00e9nyel az ott dolgoz\u00f3 orvosokt\u00f3l \u00e9s \u00e1pol\u00f3kt\u00f3l.\n\nA k\u00f3rh\u00e1zb\u00f3l m\u00e1r sok fert\u0151z\u00f6tt t\u00e1vozott gy\u00f3gyultan. A Szent L\u00e1szl\u00f3 K\u00f3rh\u00e1z dolgoz\u00f3i hatalmas \u00e1ldozatk\u00e9szs\u00e9ggel \u00e9s kitartassal l\u00e1tj\u00e1k el a betegeket \u2013 sz\u00e1molt be a f\u0151igazgat\u00f3. Mindehhez seg\u00edts\u00e9get ny\u00fajt a sok t\u00e1mogat\u00f3 lev\u00e9l \u00e9s k\u00fcl\u00f6nf\u00e9le adom\u00e1ny, amelyek fel\u00e9j\u00fck \u00e9rkeznek.\nA koronav\u00edrus-j\u00e1rv\u00e1ny miatt folyamatos a k\u00f3rh\u00e1zi kapacit\u00e1sok b\u0151v\u00edt\u00e9se orsz\u00e1gszerte, \u00a0a kijel\u00f6lt j\u00e1rv\u00e1nyk\u00f3rh\u00e1zak mellett minden int\u00e9zm\u00e9nyben h\u00e9tr\u0151l-h\u00e9tre n\u00f6velik a kapacit\u00e1sokat, \u00a0az Operat\u00edv T\u00f6rzs \u00e1ltal megszabott rend szerint zajlik a v\u00e9d\u0151eszk\u00f6z\u00f6k k\u00f3rh\u00e1zba sz\u00e1ll\u00edt\u00e1sa, a k\u00e9szletgazd\u00e1lkod\u00e1st k\u00f3rh\u00e1zparancsnokok fel\u00fcgyelik.\nN\u00e9zze meg a f\u0151igazgat\u00f3val interj\u00fat! ( Az MTVA enged\u00e9ly\u00e9vel)\n\nN\u00e9zze meg a k\u00f3rh\u00e1zban k\u00e9sz\u00fclt t\u00f6bbi riportot is! \nAkik a legs\u00falyosabb betegek mellett vannak \u2013 N\u00e9zze meg a dr. Bobek Ilona f\u0151orvosn\u0151vel k\u00e9sz\u00fclt interj\u00fat!\nhttps://koronavirus.gov.hu/cikkek/akik-legsulyosabb-betegek-mellett-vannak-nezze-meg-dr-bobek-ilona-foorvosnovel-keszult\nK\u00f6sz\u00f6net a Szent L\u00e1szl\u00f3 K\u00f3rh\u00e1z \u00e1pol\u00f3inak \u00e9s orvosainak!\nhttps://koronavirus.gov.hu/cikkek/koszonet-szent-laszlo-korhaz-apoloinak-es-orvosainak\n\n"}]