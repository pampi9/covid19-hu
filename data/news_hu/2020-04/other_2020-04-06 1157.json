[{"date": "2020-04-06 11:57", "url": "https://koronavirus.gov.hu/cikkek/katasokat-nagyban-erintik-az-adougyi-konnyitesek", "h1": "A kat\u00e1sokat is nagyban \u00e9rintik az ad\u00f3\u00fcgyi k\u00f6nny\u00edt\u00e9sek", "body": "\nA korm\u00e1ny ad\u00f3\u00fcgyi k\u00f6nny\u00edt\u00e9sei nagyban \u00e9rintik a vesz\u00e9lyeztetett gazdas\u00e1gi \u00e1gazatokhoz tartoz\u00f3 kat\u00e1s v\u00e1llalkoz\u00e1sokat - mondta a Nemzeti Ad\u00f3- \u00e9s V\u00e1mhivatal (NAV) sz\u00f3viv\u0151je az M1 aktu\u00e1lis csatorn\u00e1n.\n\n\nKis P\u00e9ter Andr\u00e1s eml\u00e9keztetett, hogy a vesz\u00e9lyhelyzet miatt kiadott korm\u00e1nyrendeletben list\u00e1zott tev\u00e9kenys\u00e9geket v\u00e9gz\u0151ket m\u00e1rciust\u00f3l j\u00fanius 30-ig felmentik a t\u00e9teles ad\u00f3 fizet\u00e9se al\u00f3l.\nElmondta: a m\u00e1rcius el\u0151tti kat\u00e1s tartoz\u00e1sokat sem kell egy \u00f6sszegben kifizetni, hanem a vesz\u00e9lyhelyzet lej\u00e1rta ut\u00e1n a tartoz\u00e1st t\u00edz egyenl\u0151 r\u00e9szre osztva, t\u00edz h\u00f3nap alatt t\u00f6rleszthetik az ad\u00f3sok.\nA sz\u00f3viv\u0151 kit\u00e9rt arra is, hogy a www.nav.gov.hu oldalon a rendk\u00edv\u00fcli helyzetre val\u00f3 tekintettel \u00faj rovatot ind\u00edtottak, amely minden fontos inform\u00e1ci\u00f3t tartalmaz a vesz\u00e9lyhelyzettel kapcsolatos ad\u00f3\u00fcgyi k\u00e9rd\u00e9sekr\u0151l.\n\u00a0\nForr\u00e1s: MTI\n\n"}]