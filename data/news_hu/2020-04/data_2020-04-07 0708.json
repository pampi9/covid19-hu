[{"date": "2020-04-07 07:08", "url": "https://koronavirus.gov.hu/cikkek/817-fore-nott-beazonositott-fertozottek-szama-es-elhunyt-9-idos-kronikus-beteg", "h1": "817 f\u0151re n\u0151tt a beazonos\u00edtott fert\u0151z\u00f6ttek sz\u00e1ma \u00e9s elhunyt 9 id\u0151s, kr\u00f3nikus beteg", "body": "\n\u00dajabb magyar \u00e1llampolg\u00e1rokn\u00e1l mutatt\u00e1k ki az \u00faj koronav\u00edrus-fert\u0151z\u00e9st (COVID-19), ezzel 817 f\u0151re n\u0151tt a haz\u00e1nkban beazonos\u00edtott fert\u0151z\u00f6ttek sz\u00e1ma. Elhunyt \u00fajabb 9 id\u0151s, kr\u00f3nikus beteg, ezzel 47 f\u0151re emelkedett az elhunytak sz\u00e1ma.\u00a0\u00a071 f\u0151 pedig\u00a0m\u00e1r gy\u00f3gyultan t\u00e1vozott a k\u00f3rh\u00e1zb\u00f3l.\n\nA csoportos megbeteged\u00e9sek szakasz\u00e1ban vagyunk, amikor k\u00f6z\u00f6ss\u00e9gben, szem\u00e9lyes \u00e9rintkez\u00e9sek \u00fatj\u00e1n terjed a fert\u0151z\u00e9s. Magyarorsz\u00e1gon is m\u00e1r b\u00e1rhol \u00e9s b\u00e1rkiben jelen lehet a v\u00edrus.\u00a0\nA beazonos\u00edtott koronav\u00edrus-fert\u0151z\u00f6ttekn\u00e9l j\u00f3val nagyobb a t\u00e9nyleges v\u00edrushordoz\u00f3k sz\u00e1ma, akik fert\u0151zhetnek. A t\u00f6meges fert\u0151z\u00e9s lelass\u00edt\u00e1s\u00e1hoz nagyon fontos, hogy az id\u0151sek, a di\u00e1kok, a k\u00fclf\u00f6ldr\u0151l hazat\u00e9r\u0151k, \u00e9s aki teheti, az maradjon otthon, tov\u00e1bb\u00e1 mindenki tartsa be az aj\u00e1nl\u00e1sokat \u00e9s a kij\u00e1r\u00e1si korl\u00e1toz\u00e1sokat. K\u00fcl\u00f6n\u00f6sen k\u00e9rj\u00fck a budapestieket, hogy tarts\u00e1k be a korl\u00e1toz\u00e1sokat, mert a f\u0151v\u00e1rosban van a legt\u00f6bb fert\u0151z\u00f6tt.\nAhogy az eddigi elhunytak adataib\u00f3l is l\u00e1tszik, a koronav\u00edrus az id\u0151sekre a legvesz\u00e9lyesebb, ez\u00e9rt nyomat\u00e9kosan k\u00e9rj\u00fck az id\u0151seket, hogy maradjanak otthon, \u00e9s a bev\u00e1s\u00e1rl\u00e1shoz k\u00e9rj\u00e9k hozz\u00e1tartoz\u00f3ik vagy az \u00f6nkorm\u00e1nyzat seg\u00edts\u00e9g\u00e9t.\n\u00a0\nCsak k\u00f6z\u00f6sen tehet\u00fcnk a j\u00e1rv\u00e1ny lass\u00edt\u00e1s\u00e1\u00e9rt!\u00a0\nhttps://www.youtube.com/watch?v=UQOCgPtBYCk&feature=emb_logo\n\n"}]