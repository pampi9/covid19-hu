[{"date": "2020-04-09 09:52", "url": "https://koronavirus.gov.hu/cikkek/csak-az-intezkedesek-betartasaval-lehet-megfekezni-jarvanyt", "h1": "Csak az int\u00e9zked\u00e9sek betart\u00e1s\u00e1val lehet megf\u00e9kezni a j\u00e1rv\u00e1nyt", "body": "\nCsak a korm\u00e1ny \u00e1ltal hozott int\u00e9zked\u00e9sek, javaslatok betart\u00e1s\u00e1val lehet megf\u00e9kezni a koronav\u00edrus-j\u00e1rv\u00e1nyt, ez a \"siker z\u00e1loga\" - hangs\u00falyozta Kov\u00e1cs Zolt\u00e1n nemzetk\u00f6zi kommunik\u00e1ci\u00f3\u00e9rt \u00e9s kapcsolatok\u00e9rt felel\u0151s \u00e1llamtitk\u00e1r, a kommunik\u00e1ci\u00f3s akci\u00f3csoport vezet\u0151je a Kossuth r\u00e1di\u00f3 J\u00f3 reggelt, Magyarorsz\u00e1g! c\u00edm\u0171 m\u0171sor\u00e1ban.\n\n\nMint mondta, az elm\u00falt napokban lazult a fegyelem Budapesten \u00e9s az agglomer\u00e1ci\u00f3ban, a forgalom szinte a norm\u00e1lishoz hasonl\u00edtott. A kij\u00e1r\u00e1si korl\u00e1toz\u00e1snak akkor van \u00e9rtelme, ha a lakoss\u00e1g k\u00f6zrem\u0171k\u00f6dik, \u00e9s betartja az el\u0151\u00edr\u00e1sokat - h\u00edvta fel a figyelmet, utalva arra, hogy a h\u00fasv\u00e9ti \u00fcnnepek alatt a fert\u0151z\u00e9sek sz\u00e1m\u00e1nak robban\u00e1sszer\u0171 n\u00f6veked\u00e9se is bek\u00f6vetkezhet.\nKiemelte azt is: meg kell \u00e9rteni, hogy b\u00e1r a lakoss\u00e1g 80 sz\u00e1zal\u00e9ka szinte t\u00fcnetmentes a betegs\u00e9g alatt, 20 sz\u00e1zal\u00e9kra k\u00fcl\u00f6n\u00f6s vesz\u00e9lyt jelent a v\u00edrus.\nA kij\u00e1r\u00e1si korl\u00e1toz\u00e1s meghosszabb\u00edt\u00e1s\u00e1r\u00f3l vagy szigor\u00edt\u00e1s\u00e1r\u00f3l Orb\u00e1n Viktor minisztereln\u00f6k az egyeztet\u00e9sek ut\u00e1n, cs\u00fct\u00f6rt\u00f6k d\u00e9lut\u00e1n d\u00f6nt - tette hozz\u00e1.\nForr\u00e1s:MTI\n\u00a0\n\n"}]