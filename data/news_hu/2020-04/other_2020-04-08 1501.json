[{"date": "2020-04-08 15:01", "url": "https://koronavirus.gov.hu/cikkek/szijjarto-visegradi-egyuttmukodes-jol-vizsgazik-mostani-nehez-idoszakban", "h1": " Szijj\u00e1rt\u00f3: a visegr\u00e1di egy\u00fcttm\u0171k\u00f6d\u00e9s j\u00f3l vizsg\u00e1zik a mostani neh\u00e9z id\u0151szakban is", "body": "\nCsehorsz\u00e1g, Lengyelorsz\u00e1g, Szlov\u00e1kia \u00e9s Magyarorsz\u00e1g egy\u00fcttm\u0171k\u00f6d\u00e9se rendk\u00edv\u00fcl j\u00f3l vizsg\u00e1zik ezen neh\u00e9z id\u0151szakban is, ez\u00e9rt a felek folytatj\u00e1k, s\u0151t m\u00e9g szorosabb\u00e1 teszik azt az \u00faj t\u00edpus\u00fa koronav\u00edrus-j\u00e1rv\u00e1nnyal szembeni k\u00fczdelem ter\u00e9n - hangs\u00falyozta Szijj\u00e1rt\u00f3 P\u00e9ter a visegr\u00e1di \u00e1llamok (V4) k\u00fcl\u00fcgyminisztereinek szerdai videokonferenci\u00e1j\u00e1t k\u00f6vet\u0151en.\n\n\u00a0\u00a0\u00a0 A k\u00fclgazdas\u00e1gi \u00e9s k\u00fcl\u00fcgyminiszter arr\u00f3l sz\u00e1molt be a Facebook-oldal\u00e1n tartott online sajt\u00f3t\u00e1j\u00e9koztat\u00f3j\u00e1n, hogy a jelenlegi helyzet j\u00f3l megmutatta, hogy milyen praktikus el\u0151ny\u00f6kkel j\u00e1r a visegr\u00e1di egy\u00fcttm\u0171k\u00f6d\u00e9s. P\u00e9ldak\u00e9nt eml\u00edtette, hogy a n\u00e9gy orsz\u00e1g k\u00f6lcs\u00f6n\u00f6sen seg\u00edti egym\u00e1s k\u00fclf\u00f6ld\u00f6n rekedt \u00e1llampolg\u00e1rainak hazajuttat\u00e1s\u00e1t, valamint azt, hogy az Olaszorsz\u00e1gb\u00f3l visszat\u00e9r\u0151 lengyel orvosok megosztj\u00e1k tapasztalataikat a t\u00f6bbi h\u00e1rom partner\u00e1llam eg\u00e9szs\u00e9g\u00fcgyi szakembereivel.\n\n\n"}]