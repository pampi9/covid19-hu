[{"date": "2020-04-06 15:25", "url": "https://koronavirus.gov.hu/cikkek/sokan-megszegik-kijarasi-korlatozast-budapesten-ezzel-jarvany-berobbanasat-kockaztatjak", "h1": "Sokan megszegik a kij\u00e1r\u00e1si korl\u00e1toz\u00e1st Budapesten, ezzel a j\u00e1rv\u00e1ny berobban\u00e1s\u00e1t kock\u00e1ztatj\u00e1k", "body": "\nAz Operat\u00edv T\u00f6rzs arra k\u00e9ri a budapestieket, hogy tarts\u00e1k be a kij\u00e1r\u00e1si korl\u00e1toz\u00e1s szab\u00e1lyait, mert ez k\u00f6z\u00f6s \u00fcgy\u00fcnk a j\u00e1rv\u00e1ny lass\u00edt\u00e1sa \u00e9rdek\u00e9ben - k\u00f6z\u00f6lte a koronav\u00edrus-j\u00e1rv\u00e1ny elleni v\u00e9dekez\u00e9s\u00e9rt felel\u0151s Operat\u00edv T\u00f6rzs \u00fcgyeleti k\u00f6zpontj\u00e1nak munkat\u00e1rsa a h\u00e9tf\u0151i online sajt\u00f3t\u00e1j\u00e9koztat\u00f3n.\n\n\nAz igazolt koronav\u00edrus-fert\u0151z\u00f6ttek 43%-a a f\u0151v\u00e1rosban van. Teh\u00e1t Budapesten van a\u00a0 legnagyobb kock\u00e1zata a j\u00e1rv\u00e1ny berrobban\u00e1s\u00e1nak.\nKiss R\u00f3bert hozz\u00e1tette: a j\u00f3 id\u0151 bek\u00f6sz\u00f6nt\u00e9vel a f\u0151v\u00e1rosiak egyre nagyobb sz\u00e1mban szegik meg a kij\u00e1r\u00e1si korl\u00e1toz\u00e1s szab\u00e1lyait. Elmondta, szombathoz k\u00e9pest vas\u00e1rnap a dupl\u00e1j\u00e1ra emelkedett az ezzel kapcsolatos rend\u0151ri int\u00e9zked\u00e9sek sz\u00e1ma: csak vas\u00e1rnap 614 esetben int\u00e9zkedtek a Budapesti Rend\u0151r-f\u0151kapit\u00e1nys\u00e1g munkat\u00e1rsai, ebb\u0151l 574 esetben figyelmeztett\u00e9k a szab\u00e1lyokat megszeg\u0151ket, 24 helysz\u00edni b\u00edrs\u00e1got szabtak ki \u00e9s 16 szab\u00e1lys\u00e9rt\u00e9si feljelent\u00e9st tettek.\nAz orsz\u00e1gos adatokr\u00f3l elmondta: 4292 rend\u0151ri int\u00e9zked\u00e9s t\u00f6rt\u00e9nt, amelyb\u0151l 3102 figyelmeztet\u00e9s, 532 helysz\u00edni b\u00edrs\u00e1g, valamint 648 szab\u00e1lys\u00e9rt\u00e9si feljelent\u00e9s volt.\n\u00a0\n\n\n"}]