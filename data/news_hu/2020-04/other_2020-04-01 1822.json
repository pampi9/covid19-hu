[{"date": "2020-04-01 18:22", "url": "https://koronavirus.gov.hu/cikkek/fokozottan-vigyazzanak-magukra-kronikus-betegseggel-kuzdok", "h1": "Fokozottan vigy\u00e1zzanak magukra a kr\u00f3nikus betegs\u00e9ggel k\u00fczd\u0151k", "body": "\nK\u00fcl\u00f6n\u00f6sen fontos a j\u00e1rv\u00e1ny\u00fcgyi aj\u00e1nl\u00e1sok \u00e9s szab\u00e1lyok betart\u00e1sa azoknak, akik nagyobb kock\u00e1zatot viselnek az \u00faj koronav\u00edrussal t\u00f6rt\u00e9n\u0151 fert\u0151z\u0151d\u00e9s eset\u00e9n. \u00d3vni is fokozottan kell \u0151ket.\n\nB\u00e1r a COVID-19 n\u00e9ven ismert \u00faj koronav\u00edrus az esetek 80 sz\u00e1zal\u00e9k\u00e1ban enyhe lefoly\u00e1s\u00fa fert\u0151z\u00e9st okoz, \u00e1m a 65 \u00e9v felettieken k\u00edv\u00fcl - \u00e9letkorukt\u00f3l f\u00fcggetlen\u00fcl - nagyobb kock\u00e1zatot hordoznak bizonyos kr\u00f3nikus betegs\u00e9ggel k\u00fczd\u0151k is. K\u00fcl\u00f6n\u00f6sen fontos, hogy \u00f3vj\u00e1k magukat a sz\u00edv-\u00e9rrendszeri-kering\u00e9si, rosszindulat\u00fa daganatos, kr\u00f3nikus l\u00e9g\u00fati megbeteged\u00e9sben, valamilyen anyagcsere-betegs\u00e9gben (p\u00e9ld\u00e1ul diab\u00e9teszben), vagy m\u00e1j- \u00e9s vesebetegs\u00e9gben szenved\u0151k. A koronav\u00edrussal val\u00f3 fert\u0151z\u0151d\u00e9s eset\u00e9n ugyanis a betegs\u00e9g lefoly\u00e1sa s\u00falyosabb\u00e1 v\u00e1lhat n\u00e1luk, ami n\u00f6veli annak kock\u00e1zat\u00e1t, hogy k\u00f3rh\u00e1zi, adott esetben intenz\u00edv ter\u00e1pi\u00e1s kezel\u00e9sre szorulnak.\u00a0\u00a0\n\u00a0\nEz\u00e9rt felh\u00edvjuk a figyelmet arra, hogy a kr\u00f3nikus betegs\u00e9gben szenved\u0151k fokozottan \u00fcgyeljenek a koronav\u00edrus-j\u00e1rv\u00e1ny id\u0151szak\u00e1ban el\u0151\u00edrt \u00f3vint\u00e9zked\u00e9sek, szab\u00e1lyok betart\u00e1s\u00e1ra. K\u00fcl\u00f6n\u00f6sen fontos, hogy az eml\u00edtett kr\u00f3nikus betegs\u00e9gben szenved\u0151k, ne menjenek k\u00f6z\u00f6ss\u00e9gbe, tartsanak legal\u00e1bb 1,5 m\u00e9ter szoci\u00e1lis t\u00e1vols\u00e1got a t\u00f6bbi embert\u0151l,\u00a0\u00a0mossanak gyakran kezet, valamint tarts\u00e1k be a kij\u00e1r\u00e1si korl\u00e1toz\u00e1s el\u0151\u00edr\u00e1sait. A vel\u00fck egy h\u00e1ztart\u00e1sban \u00e9l\u0151k pedig kiemelten figyeljenek a higi\u00e9ni\u00e1s aj\u00e1nl\u00e1sok betart\u00e1s\u00e1ra,\u00a0\u00a0kr\u00f3nikus beteg csal\u00e1dtagjuk v\u00e9delm\u00e9re.\n\nKiad\u00f3: Emberi Er\u0151forr\u00e1sok Miniszt\u00e9riuma\n\n"}]