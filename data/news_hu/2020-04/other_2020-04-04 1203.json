[{"date": "2020-04-04 12:03", "url": "https://koronavirus.gov.hu/cikkek/4-millio-maszk-es-tobb-mint-400-ezer-vedoruhazat-erkezett-kinabol", "h1": "4 milli\u00f3 maszk \u00e9s t\u00f6bb mint 400 ezer v\u00e9d\u0151ruh\u00e1zat \u00e9rkezett K\u00edn\u00e1b\u00f3l", "body": "\nA K\u00edna-Magyarorsz\u00e1g l\u00e9gih\u00edd szombati m\u00e9rlege: mintegy 4 milli\u00f3 maszk, t\u00f6bb mint 400 ezer v\u00e9d\u0151ruh\u00e1zat, 100 ezer v\u00e9d\u0151szem\u00fcveg, 30 ezer p\u00e1r keszty\u0171 \u00e9s t\u00f6bb mint 6 ezer arcv\u00e9d\u0151 plexi - k\u00f6z\u00f6lte a k\u00fclgazdas\u00e1gi \u00e9s k\u00fcl\u00fcgyminiszter szombaton a hivatalos Facebook-oldal\u00e1n.\n\nSzijj\u00e1rt\u00f3 P\u00e9ter hangs\u00falyozta, a rep\u00fcl\u0151g\u00e9pek emellett 400 ezer darabot hoztak abb\u00f3l a gy\u00f3gyszerb\u0151l, amelyet K\u00edn\u00e1ban teszteltek, fejlesztettek, \u00e9s az alkalmaz\u00e1sa a nemzetk\u00f6zi kutat\u00e1sok szerint \u00edg\u00e9retes lehet a koronav\u00edrusos betegek kezel\u00e9s\u00e9n\u00e9l.\n\nK\u00edna mind\u00f6ssze n\u00e9gy orsz\u00e1gnak adott ebb\u0151l a gy\u00f3gyszerb\u0151l, ezek k\u00f6z\u00fcl Magyarorsz\u00e1g az egyik - hangs\u00falyozta a t\u00e1rcavezet\u0151, hozz\u00e1t\u00e9ve, a szombaton \u00e9rkezett v\u00e9d\u0151eszk\u00f6z\u00f6k t\u00edzezer beteg ell\u00e1t\u00e1s\u00e1hoz elegend\u0151k.\n\n\n"}]