[{"date": "2020-04-18 14:10", "url": "https://koronavirus.gov.hu/cikkek/hatmillio-maszk-es-harommillio-gumikesztyu-erkezett-kinabol", "h1": "Hatmilli\u00f3 maszk \u00e9s h\u00e1rommilli\u00f3 gumikeszty\u0171 \u00e9rkezett K\u00edn\u00e1b\u00f3l", "body": "\nHatmilli\u00f3 maszk \u00e9s h\u00e1rommilli\u00f3 keszty\u0171 \u00e9rkezett szombaton K\u00edn\u00e1b\u00f3l Magyarorsz\u00e1gra - k\u00f6z\u00f6lte Szijj\u00e1rt\u00f3 P\u00e9ter k\u00fclgazdas\u00e1gi \u00e9s k\u00fcl\u00fcgyminiszter.\n\n\nA t\u00e1rcavezet\u0151 elmondta, mintegy \u00f6tvenszer fordultak a Wizz Air rep\u00fcl\u0151g\u00e9pei a K\u00edn\u00e1t Magyarorsz\u00e1ggal \u00f6sszek\u00f6t\u0151 l\u00e9gih\u00eddon.\nA t\u00e1rsas\u00e1g teljes\u00edtm\u00e9nye rendk\u00edv\u00fcl fontos, hiszen g\u00e9pei hozz\u00e1k Magyarorsz\u00e1gra az eg\u00e9szs\u00e9g\u00fcgyi v\u00e9dekez\u00e9s sikere szempontj\u00e1b\u00f3l kulcsfontoss\u00e1g\u00fa eszk\u00f6z\u00f6ket - hangs\u00falyozta.\nA maszkokat \u00e9s a keszty\u0171ket n\u00e9gy rep\u00fcl\u0151g\u00e9p hozta k\u00e9t k\u00ednai v\u00e1rosb\u00f3l; a felszerel\u00e9seket a k\u00f6zponti rakt\u00e1rba viszik, miut\u00e1n elv\u00e9gezt\u00e9k a v\u00e1mol\u00e1st \u00e9s a min\u0151s\u00e9gellen\u0151rz\u00e9st - tette hozz\u00e1.\nA rakt\u00e1rb\u00f3l pedig k\u00f3rh\u00e1zakhoz, illetve rendel\u0151int\u00e9zetekhez ker\u00fclhetnek - t\u00e1j\u00e9koztatott a miniszter.\nElmondta azt is, az elk\u00f6vetkez\u0151 hetekben sok Wizz Air \u00e9s m\u00e1s sz\u00e1ll\u00edt\u00f3g\u00e9p fordul meg a Budapest Liszt Ferenc Nemzetk\u00f6zi Rep\u00fcl\u0151t\u00e9r betonj\u00e1n, hiszen m\u00e9g sokmilli\u00f3 maszkot \u00e9s keszty\u0171t, illetve sok ezer l\u00e9legeztet\u0151g\u00e9pet fognak Budapestre hozni az eddig \"leszerz\u0151d\u00f6tt\" mennyis\u00e9gek alapj\u00e1n.\n\u00a0\nForr\u00e1s: MTI\n\n"}]