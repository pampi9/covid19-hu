[{"date": "2020-04-12 13:52", "url": "https://koronavirus.gov.hu/cikkek/ujabb-repulogep-erkezett-maszkokkal-kinabol", "h1": "\u00dajabb rep\u00fcl\u0151g\u00e9p \u00e9rkezett maszkokkal K\u00edn\u00e1b\u00f3l", "body": "\n\u00dajabb rep\u00fcl\u0151g\u00e9p \u00e9rkezett vas\u00e1rnap reggel K\u00edn\u00e1b\u00f3l, Sencsenb\u0151l, a fed\u00e9lzeten 1 milli\u00f3 365 ezer maszkkal - k\u00f6z\u00f6lte Szijj\u00e1rt\u00f3 P\u00e9ter k\u00fclgazdas\u00e1gi \u00e9s k\u00fcl\u00fcgyminiszter a Facebook-oldal\u00e1n.\n\n\nHozz\u00e1tette: hat tov\u00e1bbi rep\u00fcl\u0151g\u00e9p pedig m\u00e1r a felsz\u00e1ll\u00e1si enged\u00e9lyt v\u00e1rja Pekingben \u00e9s Sanghajban, hogy \"hajnalban sok-sok tonna rakom\u00e1nnyal landoljanak Budapesten\".\nA miniszter a bejegyz\u00e9sben hangs\u00falyozta, az orvosok, \u00e1pol\u00f3k, rend\u0151r\u00f6k \u00e9s katon\u00e1k ell\u00e1t\u00e1s\u00e1t folyamatosan biztos\u00edtani kell, m\u00e9g az \u00fcnnepek alatt is. Ez\u00e9rt az \u0151 eszk\u00f6zell\u00e1t\u00e1suk\u00e9rt felel\u0151s K\u00edna-Magyarorsz\u00e1g l\u00e9gih\u00edd sem sz\u00fcnetelhet - tette hozz\u00e1.\nSzijj\u00e1rt\u00f3 P\u00e9ter kit\u00e9rt arra, hogy a mostani h\u00fasv\u00e9ton nincs lehet\u0151s\u00e9g nagyobb csal\u00e1di \u00f6sszej\u00f6vetelekre, vannak viszont sokan olyanok is, akik m\u00e9g sz\u0171k csal\u00e1di k\u00f6rben sem nagyon tudnak \u00fcnnepelni.\n\u0150k azok, akik ilyenkor is szolg\u00e1latban vannak: orvosok, \u00e1pol\u00f3k, rend\u0151r\u00f6k, katon\u00e1k. Nekik nincs szabads\u00e1g h\u00fasv\u00e9tkor sem - k\u00f6z\u00f6lte.\n\nForr\u00e1s: MTI\n\n"}]