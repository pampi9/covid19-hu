[{"date": "2020-04-07 08:37", "url": "https://koronavirus.gov.hu/cikkek/tizmilliokkal-karositottak-meg-szajmaszkokkal-csalok-fogyasztokat-magyarorszagon", "h1": "T\u00edzmilli\u00f3kkal k\u00e1ros\u00edtottak meg sz\u00e1jmaszkokkal csal\u00f3k fogyaszt\u00f3kat Magyarorsz\u00e1gon", "body": "\nSz\u00e1jmaszkokkal csaltak Magyarorsz\u00e1gon a koronav\u00edrus-j\u00e1rv\u00e1ny idej\u00e9n; t\u00edzmilli\u00f3kkal k\u00e1ros\u00edtottak meg mag\u00e1nszem\u00e9lyeket, h\u00e1ziorvosokat \u00e9s gy\u00f3gyszert\u00e1rakat - k\u00f6z\u00f6lte az Orsz\u00e1gos Rend\u0151r-f\u0151kapit\u00e1nys\u00e1g kommunik\u00e1ci\u00f3s szolg\u00e1lata a police.hu oldalon kedden.\n\n\nAzt \u00edrt\u00e1k, hogy az elk\u00f6vet\u0151k az interneten k\u00edn\u00e1lt\u00e1k a v\u00e9d\u0151eszk\u00f6z\u00f6ket; el\u0151re k\u00e9rtek \u00e1tutal\u00e1st, de nem sz\u00e1ll\u00edtottak.\nA Baranya megyei rend\u0151r\u00f6k egy 33 \u00e9ves budapesti f\u00e9rfit \u00e9s egy 32 \u00e9ves, szint\u00e9n f\u0151v\u00e1rosi n\u0151t \u0151rizetbe vettek. Mivel a csal\u00e1ssorozat nem csup\u00e1n Budapestet \u00e9rintette, hanem t\u00f6bb megy\u00e9re kiterjedt, orsz\u00e1gos b\u0171n\u00fcgyi koordin\u00e1ci\u00f3 seg\u00edti a nyomoz\u00e1st - olvashat\u00f3 a k\u00f6zlem\u00e9nyben.\n\u00a0\nForr\u00e1s: MTI\n\u00a0\n\n"}]