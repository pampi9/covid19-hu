[{"date": "2020-04-12 18:15", "url": "https://koronavirus.gov.hu/cikkek/kormanyhivatal-vizsgalat-meg-nem-zarult-le-pesti-uti-idosek-otthonaban", "h1": "Korm\u00e1nyhivatal: A vizsg\u00e1lat m\u00e9g nem z\u00e1rult le a Pesti \u00fati Id\u0151sek Otthon\u00e1ban", "body": "\nAz orsz\u00e1gos tisztif\u0151orvos utas\u00edt\u00e1s\u00e1ra Budapest F\u0151v\u00e1ros Korm\u00e1nyhivatala ellen\u0151rz\u00e9st tartott a F\u0151v\u00e1rosi \u00d6nkorm\u00e1nyzat fenntart\u00e1s\u00e1ban l\u00e9v\u0151 Pesti \u00fati Id\u0151s Otthonban.\n\nA j\u00e1rv\u00e1ny\u00fcgyi szakemberek az id\u0151sek eg\u00e9szs\u00e9gbiztons\u00e1ga \u00e9rdek\u00e9ben ellen\u0151rzik, hogy a fenntart\u00f3 v\u00e9grehajtja-e azokat az int\u00e9zked\u00e9seket, amelyekre az orsz\u00e1gos tisztif\u0151orvos k\u00f6telezte. Ugyanakkor a korm\u00e1nyhivatal szakemberei vizsg\u00e1lj\u00e1k a kor\u00e1bbi id\u0151szakot is, arra vonatkoz\u00f3an, hogy az int\u00e9zm\u00e9ny a j\u00e1rv\u00e1ny megjelen\u00e9s\u00e9t k\u00f6vet\u0151en betartott-e minden k\u00f6telez\u0151 j\u00e1rv\u00e1ny\u00fcgyi el\u0151\u00edr\u00e1st az id\u0151s ell\u00e1tottak v\u00e9delm\u00e9ben. Mindent megtettek-e a fert\u0151z\u00e9sek terjed\u00e9s\u00e9nek megakad\u00e1lyoz\u00e1sa \u00e9rdek\u00e9ben, volt-e folyamatos orvosi ell\u00e1t\u00e1s \u00e9s szem\u00e9lyzet, betartotta-e az elk\u00fcl\u00f6n\u00edt\u00e9sre vonatkoz\u00f3 szab\u00e1lyokat, illetve volt e megfelel\u0151 t\u00e1j\u00e9koztat\u00e1s \u00e9s v\u00e9d\u0151felszerel\u00e9s a f\u0151v\u00e1rosi id\u0151sotthonban.Az ellen\u0151rz\u00e9s \u00e9s a vizsg\u00e1lat eredm\u00e9ny\u00e9t az orsz\u00e1gos tisztif\u0151orvos \u00e9rt\u00e9keli.\n\nKiad\u00f3: Budapest F\u0151v\u00e1ros Korm\u00e1nyhivatala\n\u00a0\n\n"}]