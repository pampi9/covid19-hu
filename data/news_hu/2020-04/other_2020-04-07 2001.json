[{"date": "2020-04-07 20:01", "url": "https://koronavirus.gov.hu/cikkek/igy-zajlik-laborban-munka", "h1": "\u00cdgy zajlik a laborban a munka", "body": "\nA koronav\u00edrus magyarorsz\u00e1gi megjelen\u00e9se \u00f3ta a Nemzeti N\u00e9peg\u00e9szs\u00e9g\u00fcgyi K\u00f6zpont (NNK) Nemzeti Biztons\u00e1gi Laborat\u00f3riuma folyamatosan dolgozik. Ez az a labor, ahol Magyarorsz\u00e1gon el\u0151sz\u00f6r sikeresen izol\u00e1lt\u00e1k a koronav\u00edrust m\u00e1rcius k\u00f6zep\u00e9n.\n\nItt \u00e9s m\u00e1sik h\u00e9t hivatalosan akkredit\u00e1lt laborat\u00f3riumban \u00e1llap\u00edtj\u00e1k meg, hogy valaki fert\u0151z\u00f6tt vagy sem. A biztos eredm\u00e9nyhez kett\u0151 vagy ak\u00e1r t\u00f6bb vizsg\u00e1latra is sz\u00fcks\u00e9g lehet. A laborban \u00e9jjel-nappal dolgoznak. Barcsay Erzs\u00e9bet, a virol\u00f3giai oszt\u00e1ly vezet\u0151je elmondta: a t\u00fcnetek megjelen\u00e9se el\u0151tt, a lappang\u00e1si id\u0151szakban nehezen kimutathat\u00f3 a koronav\u00edrus. Besz\u00e1molt arr\u00f3l is, hogy sok szeretetet \u00e9s figyelmess\u00e9get kapnak a laborosok is.\n\n\nFontos tudni, hogy a koronav\u00edrus-j\u00e1rv\u00e1nynak m\u00e1r abban a szakasz\u00e1ban tartunk, amikor b\u00e1rki \u00e9s b\u00e1rhol fert\u0151z\u00f6tt lehet. A laborvizsg\u00e1lattal beazonos\u00edtott fert\u0151z\u00f6ttek sz\u00e1m\u00e1n\u00e1l j\u00f3val magasabb lehet a t\u00e9nyleges fert\u0151z\u00f6ttek sz\u00e1ma. A j\u00e1rv\u00e1nyt teh\u00e1t a laborvizsg\u00e1lat sem tudja meg\u00e1ll\u00edtani, de ha a h\u00e1ziorvos sz\u00fcks\u00e9g\u00e9t l\u00e1tja annak, hogy laboreredm\u00e9nnyel er\u0151s\u00edtse meg gyan\u00faj\u00e1t, akkor mintav\u00e9telez\u00e9s c\u00e9lj\u00e1b\u00f3l a ment\u0151ket is kik\u00fcldheti a fert\u0151z\u00e9s-gyan\u00fas szem\u00e9ly otthon\u00e1hoz. Az enyhe t\u00fcnetes fert\u0151z\u00f6tteknek otthoni karant\u00e9nban kell maradnia, k\u00f3rh\u00e1zba csak a k\u00f3rh\u00e1zi ell\u00e1t\u00e1sra szorul\u00f3kat sz\u00e1ll\u00edtj\u00e1k a ment\u0151k.\nK\u00f6sz\u00f6nj\u00fck az eg\u00e9szs\u00e9g\u00fcgyi dolgoz\u00f3k, k\u00f6zt\u00fck a laborosok \u00e1ldozatos munk\u00e1j\u00e1t.\nN\u00e9zze meg a laborban k\u00e9sz\u00fclt riportot ( az MTVA enged\u00e9ly\u00e9vel)\n\nHogy zajlik a mintav\u00e9tel?\nhttps://koronavirus.gov.hu/cikkek/koronavirus-fertozes-gyanujakor-haziorvos-mentot-kuldhet-hazhoz-mintavetelre-0\n\n"}]