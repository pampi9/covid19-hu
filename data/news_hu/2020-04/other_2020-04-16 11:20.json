[{"date": "2020-04-16 11:20", "url": "https://koronavirus.gov.hu/cikkek/kazahsztan-100-ezer-maszkot-adomanyozott-magyarorszagnak", "h1": "Kazahszt\u00e1n 100 ezer maszkot adom\u00e1nyozott Magyarorsz\u00e1gnak", "body": "\nKazahszt\u00e1n 100 ezer maszkot adom\u00e1nyozott Magyarorsz\u00e1gnak, \u00edgy m\u00e1r a T\u00fcrk Tan\u00e1cs n\u00e9gy tag\u00e1llam\u00e1t\u00f3l kapott az orsz\u00e1g seg\u00edts\u00e9get a koronav\u00edrus elleni k\u00fczdelemhez - \u00edrta Szijj\u00e1rt\u00f3 P\u00e9ter k\u00fclgazdas\u00e1gi \u00e9s k\u00fcl\u00fcgyminiszter cs\u00fct\u00f6rt\u00f6k\u00f6n a Facebookon.\n\n\nA t\u00e1rcavezet\u0151 k\u00f6z\u00f6lte, az \"im\u00e9nt egyeztetett\" telefonon Mukhtar Thleuberdi kazah k\u00fcl\u00fcgyminiszterrel, akinek megk\u00f6sz\u00f6nte, hogy a Nur-Szultan rep\u00fcl\u0151ter\u00e9n folyamatosan biztos\u00edtj\u00e1k a technikai meg\u00e1ll\u00e1s lehet\u0151s\u00e9g\u00e9t a K\u00edn\u00e1b\u00f3l eg\u00e9szs\u00e9g\u00fcgyi eszk\u00f6z\u00f6ket Magyarorsz\u00e1gra sz\u00e1ll\u00edt\u00f3 rep\u00fcl\u0151g\u00e9pek sz\u00e1m\u00e1ra.\nCsak a Wizz Air rep\u00fcl\u0151g\u00e9pei 78 alkalommal hajtottak v\u00e9gre technikai lesz\u00e1ll\u00e1st cs\u00fct\u00f6rt\u00f6kig Kazahszt\u00e1nban - tette hozz\u00e1.\n\"Meg\u00e1llapodtunk, hogy tov\u00e1bbra is szorosan egy\u00fcttm\u0171k\u00f6d\u00fcnk a koronav\u00edrus elleni harcban, \u00edgy a K\u00edna-Magyarorsz\u00e1g l\u00e9gih\u00eddon k\u00f6zleked\u0151 rep\u00fcl\u0151g\u00e9pek tov\u00e1bbra is haszn\u00e1lhatj\u00e1k tankol\u00e1s \u00e9s m\u00e1s technikai c\u00e9lokra a kazah f\u0151v\u00e1ros rep\u00fcl\u0151ter\u00e9t\" - \u00edrta Szijj\u00e1rt\u00f3 P\u00e9ter.\n\u00a0\nForr\u00e1s: MTI\n\u00a0\n\n"}]