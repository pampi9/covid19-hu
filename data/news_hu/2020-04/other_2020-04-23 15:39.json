[{"date": "2020-04-23 15:39", "url": "https://koronavirus.gov.hu/cikkek/egyhazi-fenntartasu-idosotthonba-latogatott-orban-viktor", "h1": "Egyh\u00e1zi fenntart\u00e1s\u00fa id\u0151sotthonba l\u00e1togatott Orb\u00e1n Viktor", "body": "\nFelkereste a budapesti Id\u0151skor\u00faak \u00c1rp\u00e1d-h\u00e1zi Szent Erzs\u00e9bet Szoci\u00e1lis Otthon\u00e1t\u00a0Orb\u00e1n\u00a0Viktor cs\u00fct\u00f6rt\u00f6k\u00f6n - t\u00e1j\u00e9koztatta az MTI-t Havasi Bertalan, a minisztereln\u00f6k sajt\u00f3f\u0151n\u00f6ke, hozz\u00e1t\u00e9ve: a l\u00e1togat\u00e1sr\u00f3l a korm\u00e1nyf\u0151 vide\u00f3t tett k\u00f6zz\u00e9 Facebook-oldal\u00e1n.\n\n\nA minisztereln\u00f6k\u00f6t Nagy Viktor, az int\u00e9zm\u00e9ny vezet\u0151je fogadta.\u00a0Orb\u00e1n\u00a0Viktor t\u00e1j\u00e9koz\u00f3dott az otthonban foly\u00f3 orvosi munk\u00e1r\u00f3l, ottj\u00e1rtakor \u00e9ppen a koronav\u00edrus-teszteket v\u00e9gezt\u00e9k a gondozottakon. Eddig egyetlen fert\u0151z\u00f6ttet sem tal\u00e1ltak az otthonban, melynek fenntart\u00f3ja a Magyarok Nagyasszonya n\u0151i apostoli \u00e9let T\u00e1rsas\u00e1ga. Jelenleg 100, 80 \u00e9vesn\u00e9l id\u0151sebb ember lakik az int\u00e9zm\u00e9nyben, az \u00e1tlag\u00e9letkor megk\u00f6zel\u00edti a 90 \u00e9vet - ismertette Havasi Bertalan.\nA minisztereln\u00f6k\u00f6t t\u00e1j\u00e9koztatt\u00e1k a koronav\u00edrus-tesztel\u00e9si folyamatr\u00f3l, a k\u00fcl\u00f6nb\u00f6z\u0151 tesztek min\u0151s\u00e9g\u00e9r\u0151l, megb\u00edzhat\u00f3s\u00e1g\u00e1r\u00f3l is.\n\nMTI 2020. \u00e1prilis 23.\n\n"}]