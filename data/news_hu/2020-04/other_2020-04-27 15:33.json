[{"date": "2020-04-27 15:33", "url": "https://koronavirus.gov.hu/cikkek/szijjarto-ujabb-nagy-mennyisegu-vedoeszkoz-all-az-egeszsegugyben-dolgozok-rendelkezesere", "h1": "Szijj\u00e1rt\u00f3: \u00fajabb nagy mennyis\u00e9g\u0171 v\u00e9d\u0151eszk\u00f6z \u00e1ll az eg\u00e9szs\u00e9g\u00fcgyben dolgoz\u00f3k rendelkez\u00e9s\u00e9re", "body": "\n\u00dajabb nagy mennyis\u00e9g\u0171 v\u00e9d\u0151eszk\u00f6z \u00e1ll az eg\u00e9szs\u00e9g\u00fcgyben dolgoz\u00f3k rendelkez\u00e9s\u00e9re - k\u00f6z\u00f6lte a k\u00fclgazdas\u00e1gi \u00e9s k\u00fcl\u00fcgyminiszter h\u00e9tf\u0151n az MTI-vel.\n\nSzijj\u00e1rt\u00f3 P\u00e9ter kiemelte: a K\u00edna \u00e9s Magyarorsz\u00e1g k\u00f6z\u00f6tti l\u00e9gih\u00edd jelenleg is m\u0171k\u00f6dik. H\u00e9tf\u0151n 8 rep\u00fcl\u0151g\u00e9p \u00e9rkezett K\u00edna nagyv\u00e1rosaib\u00f3l. Ezek 11 milli\u00f3 100 ezer keszty\u0171t, 110 ezer v\u00e9d\u0151ruh\u00e1t, 365 ezer maszkot \u00e9s 8,5 tonna v\u00e9d\u0151maszk gy\u00e1rt\u00e1s\u00e1hoz sz\u00fcks\u00e9ges alapanyagot sz\u00e1ll\u00edtottak.\n\u00a0\u00a0\u00a0\u00a0Az orvosok \u00e9s \u00e1pol\u00f3k eg\u00e9szs\u00e9g\u00e9nek megv\u00e9d\u00e9se az egyik legfontosabb feladat. Hiszen csak vel\u00fck, csak az \u0151 teljes\u00edtm\u00e9ny\u00fckkel m\u0171k\u00f6dik j\u00f3l a magyar eg\u00e9szs\u00e9g\u00fcgy, \u00e9s ez\u00e1ltal a koronav\u00edrus-j\u00e1rv\u00e1nnyal szembeni eg\u00e9szs\u00e9g\u00fcgy - hangs\u00falyozta a miniszter.\n\n\nMTI 2020. \u00e1prilis 27.\n\n"}]