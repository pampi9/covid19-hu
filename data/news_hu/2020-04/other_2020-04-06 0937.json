[{"date": "2020-04-06 09:37", "url": "https://koronavirus.gov.hu/cikkek/megjelent-hetfotol-dijmentes-magyarorszagi-parkolasrol-szolo-kormanyrendelet", "h1": "Megjelent a h\u00e9tf\u0151t\u0151l d\u00edjmentes magyarorsz\u00e1gi parkol\u00e1sr\u00f3l sz\u00f3l\u00f3 korm\u00e1nyrendelet", "body": "\nMegjelent a h\u00e9tf\u0151t\u0151l d\u00edjmentes magyarorsz\u00e1gi k\u00f6zter\u00fcleti parkol\u00e1sr\u00f3l sz\u00f3l\u00f3 korm\u00e1nyrendelet a Magyar K\u00f6zl\u00f6nyben.\n\n\nA jogszab\u00e1ly sz\u00f6vege szerint a koronav\u00edrus-j\u00e1rv\u00e1ny miatti vesz\u00e9lyhelyzet ideje alatt a fert\u0151z\u00e9s terjed\u00e9s\u00e9nek cs\u00f6kkent\u00e9se \u00e9rdek\u00e9ben h\u00e9tf\u0151t\u0151l nem kell v\u00e1rakoz\u00e1si d\u00edjat fizetni a helyi k\u00f6zutak, valamint a helyi \u00f6nkorm\u00e1nyzat tulajdon\u00e1ban \u00e1ll\u00f3 k\u00f6zforgalom el\u0151l el nem z\u00e1rt mag\u00e1nutak, terek, parkok \u00e9s egy\u00e9b k\u00f6zter\u00fcletek, tov\u00e1bb\u00e1 az orsz\u00e1gos k\u00f6zutak, valamint az \u00e1llam tulajdon\u00e1ban \u00e1ll\u00f3 k\u00f6zforgalom el\u0151l el nem z\u00e1rt mag\u00e1nutak, terek, parkok \u00e9s egy\u00e9b k\u00f6zter\u00fcletek v\u00e1rakoz\u00e1si ter\u00fcleteinek j\u00e1rm\u0171vel t\u00f6rt\u00e9n\u0151, v\u00e1rakoz\u00e1si c\u00e9l\u00fa haszn\u00e1lat\u00e1\u00e9rt.\nA rendelet kihirdet\u00e9s\u00e9t k\u00f6vet\u0151 tizen\u00f6t\u00f6dik napon a korm\u00e1ny annak hat\u00e1ly\u00e1t meghosszabb\u00edtja a vesz\u00e9lyhelyzet megsz\u0171n\u00e9s\u00e9ig - olvashat\u00f3 a Magyar K\u00f6zl\u00f6nyben.\nForr\u00e1s: MTI\n\u00a0\n\n"}]