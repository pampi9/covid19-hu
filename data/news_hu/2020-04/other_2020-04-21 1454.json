[{"date": "2020-04-21 14:54", "url": "https://koronavirus.gov.hu/cikkek/negy-repulogepen-tobb-millio-egeszsegugyi-felszereles-erkezett-kinabol", "h1": "N\u00e9gy rep\u00fcl\u0151g\u00e9pen t\u00f6bb milli\u00f3 eg\u00e9szs\u00e9g\u00fcgyi felszerel\u00e9s \u00e9rkezett K\u00edn\u00e1b\u00f3l", "body": "\nN\u00e9gy rep\u00fcl\u0151g\u00e9p 4,9 milli\u00f3 maszkot, 2 milli\u00f3 keszty\u0171t, 193 ezer v\u00e9d\u0151ruh\u00e1t \u00e9s 170 ezer tesztet hozott kedden a K\u00edna-Magyarorsz\u00e1g l\u00e9gih\u00eddon kereszt\u00fcl - nyilatkozta a k\u00fclgazdas\u00e1gi \u00e9s k\u00fcl\u00fcgyminiszter az MTI-nek.\n\n\nSzijj\u00e1rt\u00f3 P\u00e9ter elmondta: a v\u00e9d\u0151eszk\u00f6z\u00f6k k\u00f3rh\u00e1zakba, rendel\u0151int\u00e9zetekbe \u00e9s m\u00e1s eg\u00e9szs\u00e9g\u00fcgyi int\u00e9zm\u00e9nyekbe ker\u00fclnek.\n\nHossz\u00fa t\u00e1v\u00fa v\u00e9dekez\u00e9sre kell berendezkedni a koronav\u00edrussal szemben - hangs\u00falyozta a miniszter. Vil\u00e1gos - tette hozz\u00e1 -, hogy ez \"olyan kih\u00edv\u00e1s, amely hossz\u00fa ideig itt lesz vel\u00fcnk, \u00e9ppen ez\u00e9rt az eg\u00e9szs\u00e9g\u00fcgyi v\u00e9dekez\u00e9s sikere \u00e9rdek\u00e9ben folyamatosan kell hoznunk Magyarorsz\u00e1gra azokat a v\u00e9d\u0151felszerel\u00e9seket, amelyek sz\u00fcks\u00e9gesek az orvosok, illetve az \u00e1pol\u00f3k r\u00e9sz\u00e9re\".\nForr\u00e1s: MTI\n\n"}]