[{"date": "2020-04-03 13:36", "url": "https://koronavirus.gov.hu/cikkek/penteken-erkeznek-vedofelszerelesek-korhazakba-es-az-orszagba", "h1": "P\u00e9nteken is \u00e9rkeznek v\u00e9d\u0151felszerel\u00e9sek a k\u00f3rh\u00e1zakba \u00e9s az orsz\u00e1gba", "body": "\nP\u00e9nteken 31 k\u00f3rh\u00e1zba \u00e9s a rend\u0151rs\u00e9ghez is sz\u00e1ll\u00edtanak ki eg\u00e9szs\u00e9g\u00fcgyi v\u00e9d\u0151eszk\u00f6z\u00f6ket, - k\u00f6z\u00f6lte a koronav\u00edrus-j\u00e1rv\u00e1ny elleni v\u00e9dekez\u00e9s\u00e9rt felel\u0151s operat\u00edv t\u00f6rzs \u00fcgyeleti k\u00f6zpontj\u00e1nak munkat\u00e1rsa p\u00e9nteken, online sajt\u00f3t\u00e1j\u00e9koztat\u00f3n.\n\n\nKiss R\u00f3bert rend\u0151r alezredes kiemelte, hogy a Liszt Ferenc-rep\u00fcl\u0151t\u00e9rre p\u00e9nteken \u00e9s szombaton is \u00e9rkezik sz\u00e1ll\u00edtm\u00e1ny. A v\u00e9d\u0151eszk\u00f6z\u00f6k eloszt\u00e1sa az Operat\u00edv T\u00f6rzs \u00e1ltal meghat\u00e1rozott rend szerint t\u00f6rt\u00e9nik, a k\u00f3rh\u00e1zakban a k\u00e9szletek felhaszn\u00e1l\u00e1s\u00e1t a k\u00f3rh\u00e1zparancsnokok ellen\u0151rzik.\nA j\u00e1rv\u00e1ny miatt folyamatos a munka \u00e9s a felk\u00e9sz\u00fcl\u00e9s a k\u00f3rh\u00e1zakban is. A kijel\u00f6lt j\u00e1rv\u00e1nyk\u00f3rh\u00e1zak, \u00e9s gyakorlatilag minden magyar k\u00f3rh\u00e1z k\u00e9sz\u00fcl a t\u00f6meges megbeteged\u00e9sekkel j\u00e1r\u00f3 t\u00f6bbletterhekre. Zajlik a k\u00f3rh\u00e1zakban a betegell\u00e1t\u00e1s kapacit\u00e1sb\u0151v\u00edt\u00e9se, vagyis t\u00f6bb beteg fogad\u00e1s\u00e1ra k\u00e9sz\u00fclnek fel orsz\u00e1gszerte. \u00a0K\u00e9sz a vez\u00e9nyl\u00e9si terv is az eg\u00e9szs\u00e9g\u00fcgyben.\nHa sz\u00fcks\u00e9ges, akkor \u00e1tcsoportos\u00edtunk er\u0151ket a t\u00f6bbletmunk\u00e1k ell\u00e1t\u00e1s\u00e1ra.\n\u00a0\nForr\u00e1s: MTI\n\n"}]