[{"date": "2020-04-28 19:01", "url": "https://koronavirus.gov.hu/cikkek/ujabb-remhirterjesztot-fogtak-el-rendorok", "h1": "\u00dajabb r\u00e9mh\u00edrterjeszt\u0151t fogtak el a rend\u0151r\u00f6k ", "body": "\nA kiskunhalasi rend\u0151r\u00f6k elfogt\u00e1k azt a helyi n\u0151t, aki k\u00f6z\u00f6ss\u00e9gi oldal\u00e1n a koronav\u00edrussal kapcsolatos hamis \u00e1ll\u00edt\u00e1sokat tett k\u00f6zz\u00e9.\n\nA Kiskunhalasi Rend\u0151rkapit\u00e1nys\u00e1g nyomoz\u00e1st rendelt el r\u00e9mh\u00edrterjeszt\u00e9s b\u0171ntett elk\u00f6vet\u00e9s\u00e9nek megalapozott gyan\u00faja miatt egy 32 \u00e9ves helyi lakos ellen.\n\nA rendelkez\u00e9sre \u00e1ll\u00f3 adatok alapj\u00e1n a n\u0151 az egyik k\u00f6z\u00f6ss\u00e9gi oldalon, a saj\u00e1t profiloldal\u00e1n a koronav\u00edrussal kapcsolatos - a nyilv\u00e1noss\u00e1g sz\u00e1m\u00e1ra zavart \u00e9s nyugtalans\u00e1got kelt\u0151, val\u00f3tlan tartalm\u00fa - vide\u00f3bejegyz\u00e9seket r\u00f6gz\u00edtett \u00e9s tett k\u00f6zz\u00e9. A felv\u00e9tel alkalmas volt arra, hogy az ell\u00e1t\u00f3rendszerbe vetett k\u00f6zbizalmat megingassa.\nA kiskunhalasi nyomoz\u00f3k r\u00e9mh\u00edrterjeszt\u00e9s miatt 2020. \u00e1prilis 28-\u00e1n gyan\u00fas\u00edtottk\u00e9nt kihallgatt\u00e1k a n\u0151t, aki a b\u00fcntet\u0151elj\u00e1r\u00e1s alatt szabadl\u00e1bon v\u00e9dekezik. \u00a0\nforr\u00e1s:\u00a0http://www.police.hu/hu/hirek-es-informaciok/legfrissebb-hireink/bunugyek/remhirterjesztes-miatt-fogtak-el-a-rendorok\n\n"}]