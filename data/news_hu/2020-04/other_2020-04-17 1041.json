[{"date": "2020-04-17 10:41", "url": "https://koronavirus.gov.hu/cikkek/posta-megemelte-az-utalvanyok-haznal-torteno-kezbesitesenek-osszeghatarat", "h1": "A posta megemelte az utalv\u00e1nyok h\u00e1zn\u00e1l t\u00f6rt\u00e9n\u0151 k\u00e9zbes\u00edt\u00e9s\u00e9nek \u00f6sszeghat\u00e1r\u00e1t", "body": "\nA Magyar Posta 150 ezer forintra emelte az utalv\u00e1nyok h\u00e1zn\u00e1l t\u00f6rt\u00e9n\u0151 k\u00e9zbes\u00edt\u00e9s\u00e9nek \u00f6sszeghat\u00e1r\u00e1t - k\u00f6z\u00f6lte a t\u00e1rsas\u00e1g.\n\n\nA k\u00f6zlem\u00e9ny szerint a h\u00e1zn\u00e1l k\u00e9zbes\u00edthet\u0151 utalv\u00e1ny \u00f6sszeghat\u00e1r\u00e1t meghalad\u00f3 lett a Gyermekek Otthongondoz\u00e1si D\u00edja (GYOD), miut\u00e1n a havi j\u00e1rand\u00f3s\u00e1got az Emberi Er\u0151forr\u00e1sok Miniszt\u00e9riuma megemelte 2020. janu\u00e1r elsej\u00e9t\u0151l.\n\nA Magyar Posta m\u00f3dos\u00edtotta az \u00c1ltal\u00e1nos Szerz\u0151d\u00e9si Felt\u00e9teleket, \u00edgy a GYOD-ot \u00e9s a t\u00f6bbi utalv\u00e1nyt is 150 000 forint \u00f6sszeghat\u00e1rig h\u00e1zn\u00e1l k\u00e9zbes\u00edti. Ezzel egy\u00fctt a helyettes \u00e1tvev\u0151 is jogosults\u00e1got kapott a p\u00e9nzk\u00fcldem\u00e9ny \u00e1tv\u00e9tel\u00e9re - \u00edrj\u00e1k a k\u00f6zlem\u00e9nyben.\nA v\u00e1ltoz\u00e1s hat\u00e1lyba l\u00e9p\u00e9si ideje a m\u00f3dos\u00edt\u00e1st\u00f3l sz\u00e1m\u00edtott 30 nap, de tekintettel a bek\u00f6vetkezett j\u00e1rv\u00e1ny\u00fcgyi helyzetre, az \u00e9rintettek m\u00e1r m\u00e1rcius 20-t\u00f3l k\u00e9zhez kaphatj\u00e1k otthon az utalv\u00e1nyok \u00f6sszeg\u00e9t - \u00edrja k\u00f6zlem\u00e9ny\u00e9ben a Magyar Posta.\nForr\u00e1s: MTI\n\u00a0\n\n"}]