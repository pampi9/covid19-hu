[{"date": "2020-04-16 09:36", "url": "https://koronavirus.gov.hu/cikkek/mar-battonyai-atkelot-hasznalhatjak-magyar-roman-hataron-az-ingazok", "h1": "M\u00e1r a battonyai \u00e1tkel\u0151t is haszn\u00e1lhatj\u00e1k a magyar-rom\u00e1n hat\u00e1ron az ing\u00e1z\u00f3k", "body": "\nA battonyai \u00e1tkel\u0151t is haszn\u00e1lhatj\u00e1k cs\u00fct\u00f6rt\u00f6kt\u0151l a magyar-rom\u00e1n hat\u00e1ron az ing\u00e1z\u00f3k - k\u00f6z\u00f6lte reggel Facebook-oldal\u00e1n a k\u00fclgazdas\u00e1gi \u00e9s k\u00fcl\u00fcgyminiszter.\n\n\nSzijj\u00e1rt\u00f3 P\u00e9ter felid\u00e9zte, n\u00e9h\u00e1ny nappal ezel\u0151tt nyolc \u00e1tkel\u0151helyen m\u00e1r megny\u00edlt a lehet\u0151s\u00e9g az ing\u00e1z\u00e1sra a magyar-rom\u00e1n hat\u00e1ron, a magyar \u00e9s a rom\u00e1n \u00e1llampolg\u00e1rok pedig cs\u00fct\u00f6rt\u00f6kt\u0151l a battonyai \u00e1tkel\u0151t is haszn\u00e1lhatj\u00e1k ing\u00e1z\u00e1s c\u00e9lj\u00e1b\u00f3l.\n\"Egy \u00fajabb j\u00f3 h\u00edr a hat\u00e1rmenti k\u00f6z\u00f6ss\u00e9geknek, \u00e9s \u00fajabb j\u00f3 h\u00edr a gazdas\u00e1gi egy\u00fcttm\u0171k\u00f6d\u00e9s szempontj\u00e1b\u00f3l, hiszen Rom\u00e1nia a negyedik legfontosabb exportpiacunk\" - \u00edrta.\nH\u00fasv\u00e9t \u00f3ta az ing\u00e1z\u00f3k a csengersimai, a v\u00e1llaji, a l\u00e9tav\u00e9rtesi, az \u00e1rt\u00e1ndi, a m\u00e9hker\u00e9ki, a gyulai, a nagylaki \u00e9s a kiszombori \u00e1tkel\u0151k\u00f6n kelhettek \u00e1t.\nKor\u00e1bban a koronav\u00edrus terjed\u00e9s\u00e9nek lass\u00edt\u00e1sa \u00e9rdek\u00e9ben a magyar \u00e9s a rom\u00e1n korm\u00e1ny is hozott a szem\u00e9lyforgalom korl\u00e1toz\u00e1s\u00e1ra vonatkoz\u00f3 szigor\u00edt\u00f3 int\u00e9zked\u00e9seket a hat\u00e1rain.\nForr\u00e1s: MTI\n\n"}]