[{"date": "2020-04-16 16:49", "url": "https://koronavirus.gov.hu/cikkek/honvedseg-beszerezte-szukseges-vegyszereket-es-vegyvedelmi-eszkozoket", "h1": " A honv\u00e9ds\u00e9g beszerezte a sz\u00fcks\u00e9ges vegyszereket \u00e9s vegyv\u00e9delmi eszk\u00f6z\u00f6ket", "body": "\nA Magyar Honv\u00e9ds\u00e9g beszerezte a koronav\u00edrus-j\u00e1rv\u00e1ny elleni v\u00e9dekez\u00e9shez sz\u00fcks\u00e9ges v\u00e9d\u0151ruh\u00e1zatokat, vegyszereket \u00e9s vegyv\u00e9delmi eszk\u00f6z\u00f6ket. Err\u0151l a nemzeti v\u00e9delmi ipari \u00e9s v\u00e9delmi c\u00e9l\u00fa fejleszt\u00e9sek\u00e9rt, valamint a hader\u0151-moderniz\u00e1ci\u00f3 koordin\u00e1l\u00e1s\u00e1\u00e9rt felel\u0151s korm\u00e1nybiztos besz\u00e9lt az M1 aktu\u00e1lis csatorn\u00e1nak.\n\nMar\u00f3th G\u00e1sp\u00e1r cs\u00fct\u00f6rt\u00f6k\u00f6n Kaposv\u00e1ron ellen\u0151rizte a katon\u00e1k felk\u00e9sz\u00fcl\u00e9s\u00e9t. A helysz\u00ednen az M1-nek nyilatkozva elmondta: v\u00edrusmentes\u00edt\u00e9sre t\u00f6bb mint 140 ezer liter vegyszer \u00e1ll rendelkez\u00e9sre. A k\u00f6vetkez\u0151 napokban tov\u00e1bbi nagyj\u00e1b\u00f3l 100 ezer liter vegyszer fog be\u00e9rkezni. Mindez elegend\u0151, hogy a honv\u00e9ds\u00e9g fert\u0151tlen\u00edt\u00e9si feladatait v\u00e9grehajtsa - k\u00f6z\u00f6lte. A koronav\u00edrus elleni v\u00e9dekez\u00e9s sor\u00e1n a Magyar Honv\u00e9ds\u00e9g katon\u00e1inak feladatai k\u00f6z\u00e9 tartozik a f\u0151v\u00e1rosi Pesti \u00fati id\u0151sotthon fert\u0151tlen\u00edt\u00e9se is, ahol t\u00f6megesen fordultak el\u0151 koronav\u00edrusos megbeteged\u00e9sek.\n\nMTI 2020. \u00e1prilis 16.\n\n"}]