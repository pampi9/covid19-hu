[{"date": "2020-04-17 18:06", "url": "https://koronavirus.gov.hu/cikkek/orban-viktor-hazai-lelegeztetogep-gyartasrol-tajekozodott", "h1": "Orb\u00e1n Viktor a hazai l\u00e9legeztet\u0151g\u00e9p-gy\u00e1rt\u00e1sr\u00f3l t\u00e1j\u00e9koz\u00f3dott", "body": "\nOrb\u00e1n\u00a0Viktor minisztereln\u00f6k a Budapesti M\u0171szaki Egyetemen (BME) a hazai l\u00e9legeztet\u0151g\u00e9p-gy\u00e1rt\u00e1s megind\u00edt\u00e1s\u00e1nak lehet\u0151s\u00e9geir\u0151l t\u00e1j\u00e9koz\u00f3dott, \u00e9s megtekintette a k\u00e9sz\u00fcl\u00e9k protot\u00edpus\u00e1t - t\u00e1j\u00e9koztatta az MTI-t Havasi Bertalan, a minisztereln\u00f6k sajt\u00f3f\u0151n\u00f6ke.\n\n\u00a0\n\nA BME Polimertechnika Laborj\u00e1ban megtartott f\u00f3rumon J\u00f3zsa J\u00e1nos rektor megh\u00edv\u00e1s\u00e1ra r\u00e9szt vett Pint\u00e9r S\u00e1ndor bel\u00fcgyminiszter \u00e9s Gondos Mikl\u00f3s, az \u00c1llami Eg\u00e9szs\u00e9g\u00fcgyi Ell\u00e1t\u00f3 K\u00f6zpont (\u00c1EEK) f\u0151igazgat\u00f3ja, valamint a koronav\u00edrus-j\u00e1rv\u00e1ny elleni v\u00e9dekez\u00e9s\u00e9rt felel\u0151s t\u00f6bb m\u00e1s \u00e1llami szerv vezet\u0151je is. A BME tan\u00e1rai t\u00e1j\u00e9koztat\u00e1st adtak a minisztereln\u00f6knek a fejleszt\u00e9sr\u0151l \u00e9s a projekt koncepci\u00f3j\u00e1r\u00f3l, majd Elek Jen\u0151 f\u0151orvos bemutatta \u00e9s \u00e9rt\u00e9kelte a k\u00e9sz\u00fcl\u00e9k protot\u00edpus\u00e1t. Az esem\u00e9nyen besz\u00e1moltak a r\u00f6videsen beindul\u00f3 sorozatgy\u00e1rt\u00e1s \u00fctemez\u00e9s\u00e9r\u0151l is - k\u00f6z\u00f6lte Havasi Bertalan.\n\n\nMTI 2020. \u00e1prilis 17.\n\n"}]