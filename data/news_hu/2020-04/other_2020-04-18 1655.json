[{"date": "2020-04-18 16:55", "url": "https://koronavirus.gov.hu/cikkek/szolnoki-onkormanyzat-ellenorizte-helyi-idosek-otthonat", "h1": "A szolnoki \u00f6nkorm\u00e1nyzat ellen\u0151rizte a helyi id\u0151sek otthon\u00e1t", "body": "\nEllen\u0151rz\u00e9st tartottak az orsz\u00e1gos tisztif\u0151orvos \u00e1ltal elrendelt orsz\u00e1gos ellen\u0151rz\u00e9sek r\u00e9szek\u00e9nt a szolnoki \u00f6nkorm\u00e1nyzat fenntart\u00e1s\u00e1ban l\u00e9v\u0151 id\u0151sek otthon\u00e1ban - sz\u00e1molt be szombaton az M1 aktu\u00e1lis csatorna h\u00edrad\u00f3ja.\n\nA m\u0171sorban elhangzott, hogy az int\u00e9zm\u00e9ny dolgoz\u00f3i minden nap v\u00e9d\u0151ruh\u00e1t viselnek \u00e9s fokozottan \u00fcgyelnek a fert\u0151tlen\u00edt\u00e9sre. Az otthonban 220 id\u0151s ember \u00e9l. Horv\u00e1th Erika, a Szolnoki Kist\u00e9rs\u00e9g T\u00f6bbc\u00e9l\u00fa T\u00e1rsul\u00e1sa Egyes\u00edtett Szoci\u00e1lis Int\u00e9zm\u00e9ny\u00e9nek vezet\u0151je a m\u0171sorban elmondta, a korm\u00e1ny \u00e1ltal elrendelt l\u00e1togat\u00e1si tilalom mellett - saj\u00e1t hat\u00e1sk\u00f6rben - a k\u00f6z\u00f6s \u00e9tkez\u00e9seket \u00e9s a csomagok fogad\u00e1s\u00e1t is felf\u00fcggesztett\u00e9k. Az M1 h\u00edrad\u00f3j\u00e1ban elhangzott az is, a korm\u00e1ny a vesz\u00e9lyhelyzet kihirdet\u00e9sekor a lehet\u0151 legszigor\u00fabb higi\u00e9ni\u00e1s szab\u00e1lyokat \u00e9s l\u00e1togat\u00e1si tilalmat \u00edrt el\u0151 az ilyen int\u00e9zm\u00e9nyeknek. A szigor\u00edt\u00e1sokat azonban a fenntart\u00f3knak kell betartatniuk - tett\u00e9k hozz\u00e1, megjegyezve, ez maradhatott el a F\u0151v\u00e1rosi \u00d6nkorm\u00e1nyzat \u00e1ltal fenntartott Pesti \u00fati id\u0151sek otthon\u00e1ban, ahol szombatra 21-re n\u0151tt a koronav\u00edrusban elhunytak sz\u00e1ma.\n\nMTI 2020. \u00e1prilis 18.\n\n"}]