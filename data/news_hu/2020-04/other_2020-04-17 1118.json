[{"date": "2020-04-17 11:18", "url": "https://koronavirus.gov.hu/cikkek/remhirterjesztot-fogtak-el-rendorok", "h1": "R\u00e9mh\u00edrterjeszt\u0151t fogtak el a rend\u0151r\u00f6k", "body": "\nAz \u00faj koronav\u00edrussal kapcsolatos hamis \u00e1ll\u00edt\u00e1sokat tett k\u00f6zz\u00e9 az egyik legnagyobb k\u00f6z\u00f6ss\u00e9gi oldalon egy p\u00e9csi f\u00e9rfi.\n\n\nA nyilv\u00e1noss\u00e1g sz\u00e1m\u00e1ra zavart \u00e9s nyugtalans\u00e1got kelt\u0151 nyilatkozatokat, megoszt\u00e1sokat \u00e9s \u00e1lh\u00edreket tett k\u00f6zz\u00e9 az egyik legnagyobb k\u00f6z\u00f6ss\u00e9gi oldalon 2020. m\u00e1rcius 20-\u00e1t\u00f3l kezdve egy 44 \u00e9ves p\u00e9csi f\u00e9rfi.\nA posztokban azt h\u00edresztelte, hogy a vil\u00e1gon nincs koronav\u00edrus j\u00e1rv\u00e1ny, az csup\u00e1n egy titkos hatalom\u00e1tv\u00e9tel r\u00e9sz\u00e9t k\u00e9pezi. Ennek bizony\u00edt\u00e1s\u00e1ra a profilj\u00e1n megjelent nyilatkozataihoz r\u00e9szben val\u00f3s h\u00edreket k\u00f6z\u00f6lt \u2013 azonban hozz\u00e1sz\u00f3l\u00e1saiban elferd\u00edtette a h\u00edrek t\u00e9nyleges tartalm\u00e1t \u2013 , r\u00e9szben pedig a koronav\u00edrus tagad\u00e1s\u00e1val kapcsolatos, hamis, internetes vide\u00f3kat osztott meg.\nA P\u00e9csi Rend\u0151rkapit\u00e1nys\u00e1g nyomoz\u00f3i az elk\u00f6vet\u00e9ssel gyan\u00fas\u00edthat\u00f3 f\u00e9rfit beazonos\u00edtott\u00e1k, majd 2020. \u00e1prilis 16-\u00e1n r\u00e9mh\u00edrterjeszt\u00e9s miatt gyan\u00fas\u00edtottk\u00e9nt hallgatt\u00e1k ki. A lak\u00e1s\u00e1n megtartott kutat\u00e1s alkalm\u00e1val a rend\u0151r\u00f6k k\u00fcl\u00f6nb\u00f6z\u0151 informatikai eszk\u00f6z\u00f6ket foglaltak le.\n\u00a0\nForr\u00e1s: police.hu\n\n"}]