[{"date": "2020-04-18 11:56", "url": "https://koronavirus.gov.hu/cikkek/folytatodik-baromfi-es-sertesagazat-allatjoleti-tamogatasainak-kifizetese", "h1": "Folytat\u00f3dik a baromfi- \u00e9s sert\u00e9s\u00e1gazat \u00e1llatj\u00f3l\u00e9ti t\u00e1mogat\u00e1sainak kifizet\u00e9se", "body": "\nA baromfi \u00e9s sert\u00e9s \u00e1llatj\u00f3l\u00e9ti int\u00e9zked\u00e9sek aktu\u00e1lis t\u00e1rgynegyed\u00e9vei ut\u00e1ni t\u00e1mogat\u00e1sokat a j\u00f6v\u0151 h\u00e9ten kezdik kifizetni. A baromfi jogc\u00edmn\u00e9l 3,156 milli\u00e1rd forintot, a sert\u00e9s jogc\u00edmn\u00e9l 1,68 milli\u00e1rd forintot, a teny\u00e9szkoca jogc\u00edmn\u00e9l 1,8 milli\u00e1rd forintot utalnak \u00e1t a gazd\u00e1knak.\n\n\nA jelenlegi rendk\u00edv\u00fcli helyzetben fontos, hogy a gazd\u00e1lkod\u00f3k likvidit\u00e1sa kiel\u00e9g\u00edt\u0151 legyen. Ennek \u00e9rdek\u00e9ben az Agr\u00e1rminiszt\u00e9rium \u00e9s a Magyar \u00c1llamkincst\u00e1r kiemelt c\u00e9lkit\u0171z\u00e9se, hogy a t\u00e1mogat\u00e1sokat az arra jogosultak r\u00e9sz\u00e9re a lehet\u0151 legr\u00f6videbb id\u0151 alatt kifizess\u00e9k.\nMagyarorsz\u00e1g azon ritka orsz\u00e1gok egyike, amely t\u00e1mogat\u00e1sokkal \u00f6szt\u00f6nzi a gazd\u00e1kat az\u00e9rt, hogy az uni\u00f3s felt\u00e9teleken t\u00falmutat\u00f3 \u00e1llatj\u00f3l\u00e9ti k\u00f6r\u00fclm\u00e9nyeket biztos\u00edtsanak \u00e1llataiknak.\n\nAz \u00e1llatj\u00f3l\u00e9ti programokban, a baromfi\u00e1gazatban 2370 termel\u0151, a sert\u00e9s\u00e1gazatban 1540 termel\u0151 vesz r\u00e9szt.\nForr\u00e1s: AM Sajt\u00f3iroda\n\n"}]