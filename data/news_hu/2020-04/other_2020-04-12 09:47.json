[{"date": "2020-04-12 09:47", "url": "https://koronavirus.gov.hu/cikkek/vilagjarvany-miatt-ez-husvet-mas-mint-az-eddigiek", "h1": "A vil\u00e1gj\u00e1rv\u00e1ny miatt ez a H\u00fasv\u00e9t m\u00e1s, mint az eddigiek", "body": "\nVas\u00e1rnap reggelre meghaladta az 1,7 milli\u00f3t az \u00faj t\u00edpus\u00fa koronav\u00edrussal fert\u0151z\u00f6ttek sz\u00e1ma a vil\u00e1gon. A fert\u0151z\u00e9s 185 orsz\u00e1gban van jelen. A Covid-19 nev\u0171 betegs\u00e9gben 108 867-en vesztett\u00e9k \u00e9let\u00fcket, a gy\u00f3gyultak sz\u00e1ma 404 372 volt - olvashat\u00f3 a baltimore-i Johns Hopkins Egyetem \u00f6sszes\u00edt\u00e9s\u00e9ben.\n\n\nA szombat reggeli adatsorban 1 698 416 fert\u0151z\u00f6tt, 96 432 hal\u00e1los \u00e1ldozat \u00e9s 376 677 gy\u00f3gyult szerepelt. \u00a0A fert\u0151z\u00f6ttek sz\u00e1ma vas\u00e1rnap reggelre 79 250-nel emelkedett, \u00e9s el\u00e9rte az 1 777 666-ot a vil\u00e1gon.\nA diagnosztiz\u00e1lt esetek sz\u00e1ma nem t\u00fckr\u00f6zi pontosan a val\u00f3s\u00e1got, mert az egyes orsz\u00e1gokban t\u00f6bb\u00e9-kev\u00e9sb\u00e9 korl\u00e1tozott az elv\u00e9gzend\u0151 tesztek sz\u00e1ma, valamint a sz\u00e1montart\u00e1s krit\u00e9riumai is k\u00fcl\u00f6nb\u00f6znek.\nA legt\u00f6bb regisztr\u00e1lt fert\u0151z\u00f6tt jelenleg az Egyes\u00fclt \u00c1llamokban van: 529 951, ami 28 532-vel t\u00f6bb, mint szombaton. A gy\u00f3gyultak sz\u00e1ma 32 091, a hal\u00e1los \u00e1ldozatok\u00e9 20 608. A helyzet tov\u00e1bbra is New Yorkban a legs\u00falyosabb, ahol 6367-an haltak meg.\nSpanyolorsz\u00e1gban 163 027-ra n\u0151tt a feljegyzett fert\u0151z\u00f6ttek sz\u00e1ma, 16 606-ra emelkedett az elhunytak\u00e9, \u00e9s 59 109-re a gy\u00f3gyultak\u00e9.\nOlaszorsz\u00e1gban 152 271 a regisztr\u00e1lt fert\u0151z\u00f6ttek sz\u00e1ma, 19 468 a hal\u00e1los \u00e1ldozatok\u00e9, 32 534-en gy\u00f3gyultak meg.\nFranciaorsz\u00e1gban 130 730 fert\u0151z\u00f6ttet, 13 851 hal\u00e1los \u00e1ldozatot \u00e9s 26 671 gy\u00f3gyultat tartottak nyilv\u00e1n.\nN\u00e9metorsz\u00e1gban 125 452 fert\u0151z\u00f6ttet regisztr\u00e1ltak eddig, k\u00f6z\u00fcl\u00fck 2871 elhunyt, 57 400 meggy\u00f3gyult.\nAz Egyes\u00fclt Kir\u00e1lys\u00e1gban 79 885 dokument\u00e1lt fert\u0151z\u00f6tt, 9875 hal\u00e1los \u00e1ldozat \u00e9s 625 gy\u00f3gyult volt.\nIr\u00e1nban 70 029 volt a regisztr\u00e1lt fert\u0151z\u00f6ttek sz\u00e1ma vas\u00e1rnapra, 4357 az elhunytak\u00e9, 41 947 a k\u00f3rb\u00f3l fel\u00e9p\u00fcltek\u00e9.\nAz Eg\u00e9szs\u00e9g\u00fcgyi Vil\u00e1gszervezet (WHO) m\u00e1rcius 11-\u00e9n nyilv\u00e1n\u00edtotta vil\u00e1gj\u00e1rv\u00e1nynak a k\u00f3rt, amely a k\u00f6z\u00e9p-k\u00ednai Vuhanb\u00f3l terjedt el.\nK\u00edn\u00e1ban (Hongkong \u00e9s Maka\u00f3 n\u00e9lk\u00fcl) 83 096 esetet tartottak nyilv\u00e1n szombat reggel. A v\u00edrus okozta betegs\u00e9gben eddig 3343-en haltak meg, a gy\u00f3gyultak sz\u00e1ma 77 921.\n\n"}]