[{"date": "2020-12-11 10:40", "url": "https://koronavirus.gov.hu/cikkek/posta-kovetkezo-hetekben-kapjak-meg-nyugdijasok-vakcinaregisztracios-levelet", "h1": "Posta: a k\u00f6vetkez\u0151 hetekben kapj\u00e1k meg a nyugd\u00edjasok a vakcinaregisztr\u00e1ci\u00f3s levelet", "body": "\nA Magyar Posta p\u00e9nteken k\u00e9zbes\u00edti a Nemzeti N\u00e9peg\u00e9szs\u00e9g\u00fcgyi K\u00f6zpont level\u00e9t, a bor\u00edt\u00e9kban - a t\u00e1j\u00e9koztat\u00f3 mellett - egy regisztr\u00e1ci\u00f3s lap \u00e9s egy v\u00e1laszbor\u00edt\u00e9k tal\u00e1lhat\u00f3, amelynek kit\u00f6lt\u00e9s\u00e9vel \u00e9s visszak\u00fcld\u00e9s\u00e9vel a nyugd\u00edjasok regisztr\u00e1lhatnak a koronav\u00edrus elleni v\u00e9d\u0151olt\u00e1sra.\n\n\nA Magyar Posta Zrt. p\u00e9nteki k\u00f6zlem\u00e9nye szerint a levelet minden 60. \u00e9let\u00e9v\u00e9t bet\u00f6lt\u00f6tt nyugd\u00edjas megkapja, vagyis t\u00f6bb mint k\u00e9tmilli\u00f3 ember.\n\u00a0\u00a0\u00a0\u00a0A k\u00e9zbes\u00edt\u00e9s p\u00e9nteken a f\u0151v\u00e1ros bels\u0151 ker\u00fcleteiben kezd\u0151dik, majd szombatt\u00f3l a Budapest t\u00f6bbi ker\u00fclet\u00e9ben \u00e9l\u0151k kapj\u00e1k meg a leveleket. Ezt k\u00f6vet\u0151en orsz\u00e1gszerte folytat\u00f3dik a k\u00e9zbes\u00edt\u00e9s.\n\nMTI 2020. december 11.\n\n"}]