[{"date": "2020-12-22 08:50", "url": "https://koronavirus.gov.hu/cikkek/bekescsaban-nyiregyhazan-szekszardon-es-budapest-kornyeki-telepuleseken-emelkedik", "h1": "B\u00e9k\u00e9scsab\u00e1n, Ny\u00edregyh\u00e1z\u00e1n, Szeksz\u00e1rdon \u00e9s a Budapest k\u00f6rny\u00e9ki telep\u00fcl\u00e9seken emelkedik a koronav\u00edrusv\u00edrus \u00f6r\u00f6k\u00edt\u0151anyag\u00e1nak koncentr\u00e1ci\u00f3ja", "body": "\nA 51. heti adatok alapj\u00e1n\u00a0B\u00e9k\u00e9scsab\u00e1n, Ny\u00edregyh\u00e1z\u00e1n, Szeksz\u00e1rdon \u00e9s a Budapest k\u00f6rny\u00e9ki telep\u00fcl\u00e9seken (T\u00f6k\u00f6l, Biatorb\u00e1gy, Szigetszentmikl\u00f3s, Budakeszi, Sz\u00e1zhalombatta)\u00a0emelkedik a koronav\u00edrusv\u00edrus \u00f6r\u00f6k\u00edt\u0151anyag\u00e1nak koncentr\u00e1ci\u00f3ja. Ugyanakkor a vizsg\u00e1lati eredm\u00e9nyek azt mutatj\u00e1k, hogy\u00a0a legt\u00f6bb szennyv\u00edzmint\u00e1ban stagn\u00e1l a SARS-CoV-2 \u00f6r\u00f6k\u00edt\u0151anyag mennyis\u00e9ge. Egerben a kor\u00e1bbi hetek adataihoz k\u00e9pest cs\u00f6kken\u00e9s tapasztalhat\u00f3.\n\n\u00a0\nAz eredm\u00e9nyek alapj\u00e1n az orsz\u00e1gban a j\u00e1rv\u00e1ny terjed\u00e9si sebess\u00e9ge lassul, ugyanakkor tov\u00e1bbra is sz\u00e1mos t\u00fcnetes \u00e9s t\u00fcnetmentes szem\u00e9ly \u00fcr\u00edti a v\u00edrust, a koronav\u00edrus az orsz\u00e1g eg\u00e9sz ter\u00fclet\u00e9n\u00a0jelen van. A kedvez\u0151 tendencia fenntart\u00e1s\u00e1hoz tov\u00e1bbra is fontos a j\u00e1rv\u00e1ny\u00fcgyi szab\u00e1lyok betart\u00e1sa, k\u00fcl\u00f6n\u00f6sen a kar\u00e1csonyi id\u0151szakban.\n\nB\u00e1rki, akinek t\u00fcnetei vannak, ne menjen k\u00f6z\u00f6ss\u00e9gbe, hanem maradjon otthon \u00e9s telefonon \u00e9rtes\u00edtse h\u00e1ziorvos\u00e1t!\nTartsunk legal\u00e1bb 1,5 m\u00e9teres t\u00e1vols\u00e1got!\nViselj\u00fck maszkot!\nGyakran \u00e9s alaposan mossunk kezet!\nTartsuk be a kij\u00e1r\u00e1si korl\u00e1toz\u00e1sokat!\n\n\nNNK\n\n"}]