[{"date": "2020-12-23 10:43", "url": "https://koronavirus.gov.hu/cikkek/foglaljon-idopontot-januari-pedagogustesztelesre", "h1": "Foglaljon id\u0151pontot a janu\u00e1ri pedag\u00f3gustesztel\u00e9sre!", "body": "\nOnline foglalhatnak id\u0151pontot az \u00f3vodai \u00e9s iskolai dolgoz\u00f3k a janu\u00e1r 2-\u00e1ra \u00e9s 3-\u00e1ra meghirdetett csoportos koronav\u00edrus tesztel\u00e9sre. Az \u00f6nk\u00e9ntes \u00e9s ingyenes vizsg\u00e1latokat orsz\u00e1gszerte 99 mintavev\u0151 ponton v\u00e9geztethetik el a pedag\u00f3gusok \u00e9s m\u00e1s int\u00e9zm\u00e9nyi dolgoz\u00f3k a tan\u00edt\u00e1s megkezd\u00e9se el\u0151tt. Foglaljon id\u0151pontot itt!\n\n\nId\u0151pontot foglalni\u00a0december 30., szerda 12:00 \u00f3r\u00e1ig\u00a0van lehet\u0151s\u00e9g\nEZEN AZ OLDALON\n(https://pedszures.kh.gov.hu/appointment)\n\nA korm\u00e1ny arra k\u00e9ri az \u00e9rintetteket, hogy v\u00edrus terjed\u00e9s\u00e9nek cs\u00f6kkent\u00e9se \u00e9s\u00a0a v\u00e1rakoz\u00e1s elker\u00fcl\u00e9se \u00e9rdek\u00e9ben foglaljanak id\u0151pontot.\nJanu\u00e1r 2-\u00e1n szombaton \u00e9s 3-\u00e1n vas\u00e1rnap 7.00 \u00e9s 19.00 \u00f3ra k\u00f6z\u00f6tt\u00a0a k\u00f6znevel\u00e9sben dolgoz\u00f3k kereshetik fel a megadott mintavev\u0151 pontokat.\n\u00a0A csoportos tesztel\u00e9st ez\u00fattal is a f\u0151v\u00e1rosi \u00e9s megyei korm\u00e1nyhivatalok szervezik.\nOrsz\u00e1gszerte\u00a0\u00f6sszesen 99 helysz\u00ednen\u00a0v\u00e9gzi a vizsg\u00e1latokat \u00f6sszesen\u00a0263 mintavev\u0151 csapat,\u00a0amelyek a korm\u00e1nyhivatalok eg\u00e9szs\u00e9g\u00fcgyi v\u00e9gzetts\u00e9g\u0171 munkat\u00e1rsaib\u00f3l, orvos- \u00e9s eg\u00e9szs\u00e9gtudom\u00e1nyi k\u00e9pz\u00e9sben tanul\u00f3 egyetemi hallgat\u00f3kb\u00f3l, valamint a tanker\u00fcleti k\u00f6zpontok munkat\u00e1rsaib\u00f3l \u00e1llnak.\n\n(kormanyhivatal.hu)\n\n"}]