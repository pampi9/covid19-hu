[{"date": "2020-12-01 15:37", "url": "https://koronavirus.gov.hu/cikkek/szombathelyen-nott-koronavirus-orokitoanyaganak-koncentracioja-szennyvizben", "h1": "Szombathelyen n\u0151tt a koronav\u00edrus \u00f6r\u00f6k\u00edt\u0151anyag\u00e1nak koncentr\u00e1ci\u00f3ja a szennyv\u00edzben", "body": "\nA 48. h\u00e9ten Szombathelyen n\u00f6vekszik a SARS-CoV-2 \u00f6r\u00f6k\u00edt\u0151anyag mennyis\u00e9ge a szennyv\u00edzben. A vizsg\u00e1latok alapj\u00e1n Miskolcon cs\u00f6kken, m\u00edg a legt\u00f6bb telep\u00fcl\u00e9sen stagn\u00e1l a v\u00edrus mennyis\u00e9ge.\u00a0\n\nA koronav\u00edrus \u00f6r\u00f6k\u00edt\u0151anyag-koncentr\u00e1ci\u00f3ja B\u00e9k\u00e9scsab\u00e1n, Ny\u00edregyh\u00e1z\u00e1n, Salg\u00f3tarj\u00e1nban, Sz\u00e9kesfeh\u00e9rv\u00e1ron az el\u0151z\u0151 h\u00e9thez k\u00e9pest nem v\u00e1ltozott, tov\u00e1bbra is az \u00e1tlagosn\u00e1l magasabb. Az eredm\u00e9nyek al\u00e1t\u00e1masztj\u00e1k, hogy a j\u00e1rv\u00e1ny terjed\u00e9se folyamatos, a t\u00fcnetes \u00e9s t\u00fcnetmentes fert\u0151z\u00f6ttek sz\u00e1ma az orsz\u00e1g eg\u00e9sz ter\u00fclet\u00e9n jelent\u0151s. Az egy\u00e9ni felel\u0151ss\u00e9g szerepe tov\u00e1bbra is hangs\u00falyos a kock\u00e1zatcs\u00f6kkent\u00e9sben., ez\u00e9rt kiemelten fontos a j\u00e1rv\u00e1ny\u00fcgyi szab\u00e1lyok fokozott betart\u00e1sa.\n\nB\u00e1rki, akinek t\u00fcnetei vannak, az ne menjen k\u00f6z\u00f6ss\u00e9gbe, hanem maradjon otthon \u00e9s telefonon \u00e9rtes\u00edtse h\u00e1ziorvos\u00e1t!\nKer\u00fclj\u00fck azokat a helyeket, ahol z\u00e1rt t\u00e9rben sokan vannak!\nViselj\u00fck maszkot!\nGyakran \u00e9s alaposan mossunk kezet!\n\n\nForr\u00e1s: NNK\n\u00a0\n\n"}]