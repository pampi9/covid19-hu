[{"date": "2020-12-26 12:04", "url": "https://koronavirus.gov.hu/cikkek/katasztrofavedelem-reszt-vesz-vakcina-szallitasaban", "h1": "A katasztr\u00f3fav\u00e9delem is r\u00e9szt vesz a vakcina sz\u00e1ll\u00edt\u00e1s\u00e1ban", "body": "\nA katasztr\u00f3fav\u00e9delem sz\u00e1ll\u00edtja a koronav\u00edrus elleni vakcin\u00e1t a D\u00e9l-Pesti Centrumk\u00f3rh\u00e1zb\u00f3l a t\u00f6bbi budapesti \u00e9s vid\u00e9ki olt\u00f3pontra.\n\n\nG\u00f3ra Zolt\u00e1n, az Orsz\u00e1gos Katasztr\u00f3fav\u00e9delmi F\u0151igazgat\u00f3s\u00e1g f\u0151igazgat\u00f3j\u00e1nak jelent\u00e9se szerint a budapesti \u00e9s a vid\u00e9ki sz\u00e1ll\u00edtm\u00e1nyok szombat d\u00e9lel\u0151tt m\u00e1r elindultak a D\u00e9l-Pesti Centrumk\u00f3rh\u00e1zb\u00f3l.\n\u00a0\u00a0\u00a0\u00a0A koronav\u00edrus elleni vakcina els\u0151 sz\u00e1ll\u00edtm\u00e1nya szombaton reggel 6 \u00f3rakor l\u00e9pte \u00e1t a hegyeshalmi hat\u00e1rt.\n\u00a0\u00a0\u00a0\u00a0A Pfizer-BioNTech olt\u00f3anyag\u00e1t els\u0151k\u00e9nt a D\u00e9l-Pesti Centrumk\u00f3rh\u00e1zba vitt\u00e9k, ezut\u00e1n az Orsz\u00e1gos Kor\u00e1nyi Pulmonol\u00f3giai Int\u00e9zetbe, a Semmelweis Egyetem Klinik\u00e1j\u00e1ra, a ny\u00edregyh\u00e1zi Szabolcs-Szatm\u00e1r-Bereg Megyei K\u00f3rh\u00e1zba \u00e9s a Debreceni Egyetem Ken\u00e9zy Gyula Egyetemi K\u00f3rh\u00e1z\u00e1ba sz\u00e1ll\u00edtj\u00e1k.\n\n\nMTI 2020. december 26.\n\n"}]