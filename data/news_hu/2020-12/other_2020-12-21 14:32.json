[{"date": "2020-12-21 14:32", "url": "https://koronavirus.gov.hu/cikkek/veradasra-buzdit-az-orszagos-verellato-szolgalat-es-magyar-voroskereszt", "h1": "V\u00e9rad\u00e1sra buzd\u00edt az Orsz\u00e1gos V\u00e9rell\u00e1t\u00f3 Szolg\u00e1lat \u00e9s a Magyar V\u00f6r\u00f6skereszt", "body": "\nDecember v\u00e9gi\u00a0v\u00e9rad\u00e1sra buzd\u00edt az Orsz\u00e1gos V\u00e9rell\u00e1t\u00f3 Szolg\u00e1lat (OVSZ) \u00e9s a Magyar V\u00f6r\u00f6skereszt.\n\n\nAz MTI-nek h\u00e9tf\u0151n k\u00fcld\u00f6tt k\u00f6zlem\u00e9ny\u00e9ben az OVSZ tudatta, hogy a k\u00e9szletek fenntart\u00e1sa \u00e9rdek\u00e9ben a v\u00e9rell\u00e1t\u00f3 int\u00e9zm\u00e9nyek a kar\u00e1csonyt k\u00f6vet\u0151 munkanapokon is nyitva tartanak.\n\u00a0\u00a0\u00a0\u00a0Mint \u00edrt\u00e1k, a k\u00e9t \u00fcnnep k\u00f6z\u00f6tt - december 28-\u00e1n, 29-\u00e9n, 30-\u00e1n \u00e9s 31-\u00e9n - jelentkez\u0151 v\u00e9rad\u00f3kat az orsz\u00e1g minden pontj\u00e1n szerencsehoz\u00f3 lencs\u00e9vel aj\u00e1nd\u00e9kozz\u00e1k meg. Azokat, akik ebben az id\u0151szakban nem tudnak elmenni, janu\u00e1r elej\u00e9n v\u00e1rj\u00e1k, hogy\u00a0v\u00e9rad\u00e1sukkal hozz\u00e1j\u00e1ruljanak az \u00fcnnepek alatt megfogyatkoz\u00f3 v\u00e9rk\u00e9sz\u00edtm\u00e9ny-k\u00e9szletek felt\u00f6lt\u00e9s\u00e9hez, a stabil \u00e9s biztons\u00e1gos betegell\u00e1t\u00e1s\u00e1hoz - f\u0171zt\u00e9k hozz\u00e1.\n\u00a0\u00a0\u00a0\u00a0A\u00a0v\u00e9rad\u00e1si helysz\u00ednekr\u0151l \u00e9s id\u0151pontokr\u00f3l a\u00a0http://www.ovsz.hu/ver/veradasok, illetve a\u00a0http://www.voroskereszt.hu/veradas\u00a0linken t\u00e1j\u00e9koz\u00f3dhatnak az \u00e9rdekl\u0151d\u0151k.\n\nMTI 2020. december 21.\n\n"}]