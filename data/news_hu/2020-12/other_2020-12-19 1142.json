[{"date": "2020-12-19 11:42", "url": "https://koronavirus.gov.hu/cikkek/domotor-csaba-kormany-e-mailben-tajekoztatja-regisztralokat-vedooltasok-engedelyezesi", "h1": "D\u00f6m\u00f6t\u00f6r Csaba: a korm\u00e1ny e-mailben t\u00e1j\u00e9koztatja a regisztr\u00e1l\u00f3kat a v\u00e9d\u0151olt\u00e1sok enged\u00e9lyez\u00e9si folyamat\u00e1r\u00f3l", "body": "\nA korm\u00e1ny e-mailben t\u00e1j\u00e9koztatja a vakcinainfo.gov.hu oldalon regisztr\u00e1l\u00f3kat a v\u00e9d\u0151olt\u00e1sok enged\u00e9lyez\u00e9si folyamat\u00e1r\u00f3l - tudatta a D\u00f6m\u00f6t\u00f6r Csaba, a Minisztereln\u00f6ki Kabinetiroda parlamenti \u00e1llamtitk\u00e1ra az\u00a0MTI-vel.\n\nA Korm\u00e1nyzati T\u00e1j\u00e9koztat\u00f3 K\u00f6zpont \u00e1ltal az MTI-hez eljuttatott k\u00f6zlem\u00e9ny szerint a lev\u00e9lben t\u00f6bbi k\u00f6z\u00f6tt az szerepel, hogy az olt\u00f3anyagok enged\u00e9lyez\u00e9s\u00e9t az Eur\u00f3pai Gy\u00f3gyszer\u00fcgyn\u00f6ks\u00e9g \u00e9s az Orsz\u00e1gos Gy\u00f3gyszer\u00e9szeti \u00e9s \u00c9lelmez\u00e9s-eg\u00e9szs\u00e9g\u00fcgyi Int\u00e9zet v\u00e9gzi. Az enged\u00e9lyez\u00e9s sor\u00e1n a gy\u00f3gyszer\u00e9szeti hat\u00f3s\u00e1g a vakcin\u00e1k megfelel\u0151s\u00e9g\u00e9t, hat\u00e1soss\u00e1g\u00e1t, biztons\u00e1g\u00e1t, min\u0151s\u00e9g\u00e9t \u00e9s gy\u00e1rt\u00e1si hely\u00e9t is vizsg\u00e1lja.\nA korm\u00e1ny eddig m\u00e1r 17,5 milli\u00f3 adag olt\u00f3anyagot k\u00f6t\u00f6tt le k\u00fcl\u00f6nb\u00f6z\u0151 gy\u00e1rt\u00f3kn\u00e1l. A v\u00e9d\u0151olt\u00e1sok bead\u00e1sa olt\u00e1si terv alapj\u00e1n t\u00f6rt\u00e9nik majd. Azok az \u00e1llampolg\u00e1rok kapnak t\u00e1j\u00e9koztat\u00f3 levelet, akik a regisztr\u00e1ci\u00f3 sor\u00e1n erre felhatalmaz\u00e1st adtak - k\u00f6z\u00f6lt\u00e9k.\n\nMTI\n\n"}]