[{"date": "2020-12-30 11:17", "url": "https://koronavirus.gov.hu/cikkek/mtu-kormany-europai-szinten-kiemelkedoen-tamogatja-turisztikai-agazatot", "h1": "MT\u00dc: a korm\u00e1ny eur\u00f3pai szinten is kiemelked\u0151en t\u00e1mogatja a turisztikai \u00e1gazatot", "body": "\nA korm\u00e1ny turizmust \u00e9rint\u0151 t\u00e1mogat\u00e1sa \u00f6sszess\u00e9g\u00e9ben meghaladja a 800 milli\u00e1rd forintot, azaz 2 milli\u00e1rd eur\u00f3n\u00e1l is t\u00f6bb, ami eur\u00f3pai szinten is kiemelked\u0151nek sz\u00e1m\u00edt - h\u00edvta fel a figyelmet a Magyar Turisztikai \u00dcgyn\u00f6ks\u00e9g (MT\u00dc) az MTI-nek szerd\u00e1n eljuttatott k\u00f6zlem\u00e9ny\u00e9ben.\n\n\nAz MT\u00dc eml\u00e9keztetett a korm\u00e1nyzat d\u00f6nt\u00e9s\u00e9re, amely szerint janu\u00e1r 1-j\u00e9t\u0151l a vesz\u00e9lyhelyzet v\u00e9g\u00e9ig tov\u00e1bbra sem kell a szolg\u00e1ltat\u00f3knak turizmusfejleszt\u00e9si hozz\u00e1j\u00e1rul\u00e1st \u00e9s idegenforgalmi ad\u00f3t fizetni\u00fck.\n\u00a0\u00a0\u00a0\u00a0Az int\u00e9zked\u00e9sek meghosszabb\u00edt\u00e1s\u00e1val a c\u00e9l a j\u00e1rv\u00e1ny \u00e1ltal legink\u00e1bb s\u00fajtott turisztikai \u00e1gazat terheinek k\u00f6nny\u00edt\u00e9se, a turizmus-vend\u00e9gl\u00e1t\u00e1sban m\u0171k\u00f6d\u0151 v\u00e1llalkoz\u00e1sok \u00e9letben tart\u00e1sa \u00e9s a munkahelyek megment\u00e9se abban az id\u0151szakban is, amikor a sz\u00e1ll\u00e1shelyek \u00e9s \u00e9ttermek vend\u00e9geket nem fogadhatnak - \u00edrta az \u00fcgyn\u00f6ks\u00e9g, utalva arra, hogy a szektor 400 ezer ember meg\u00e9lhet\u00e9s\u00e9t biztos\u00edtja \u00e9s a GDP 13,5 sz\u00e1zal\u00e9k\u00e1t adja.\n\u00a0\u00a0\u00a0\u00a0Az MT\u00dc ugyanakkor arra is figyelmeztetett, hogy a korm\u00e1ny d\u00f6nt\u00e9se szerint a rendk\u00edv\u00fcli id\u0151szakban meg\u00e1llap\u00edtott, de be nem szedett ad\u00f3t - kiv\u00e9ve, ha annak \u00f6sszege nulla - a v\u00e1llalkoz\u00e1soknak be kell vallaniuk.\n\u00a0\u00a0\u00a0\u00a0A gazdas\u00e1g \u00fajraind\u00edt\u00e1s\u00e1ban az MT\u00dc szerint a magyar turisztikai szektor nagy szerephez jut majd, ez\u00e9rt is strat\u00e9giai jelent\u0151s\u00e9g\u0171, nemzeti \u00e9rdek az \u00e1gazat t\u00e1mogat\u00e1sa, a v\u00e1llalkoz\u00e1sok helyzet\u00e9nek k\u00f6nny\u00edt\u00e9se.\n\nMTI 2020. december 30.\n\n"}]