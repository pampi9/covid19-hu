[{"date": "2020-12-09 15:20", "url": "https://koronavirus.gov.hu/cikkek/oriasi-az-erdeklodes-vakcina-irant", "h1": "\u00d3ri\u00e1si az \u00e9rdekl\u0151d\u00e9s a vakcina ir\u00e1nt", "body": "\nNemr\u00e9g indult a regisztr\u00e1ci\u00f3 a koronav\u00edrus elleni olt\u00e1sra, \u00e9s m\u00e1r most l\u00e1tszik, hogy \u00f3ri\u00e1si az \u00e9rdekl\u0151d\u00e9s - mondta a Minisztereln\u00f6ki Kabinetiroda \u00e1llamtitk\u00e1ra szerd\u00e1n.\n\n\n\nD\u00f6m\u00f6t\u00f6r\u00a0Csaba a korm\u00e1ny Facebook-oldal\u00e1ra feltett vide\u00f3ban elmondta, a regisztr\u00e1l\u00f3k sz\u00e1ma egy nap alatt meghaladta a 100 ezret.\n\u00a0\u00a0\u00a0\u00a0\"A regisztr\u00e1ci\u00f3val egyr\u00e9szt mindenki jelezheti az olt\u00e1s ir\u00e1nti ig\u00e9ny\u00e9t, m\u00e1sr\u00e9szt, ha szeretne, akkor rendszeres t\u00e1j\u00e9koztat\u00e1st kaphat az olt\u00e1ssal kapcsolatos fejlem\u00e9nyekr\u0151l\" - h\u00edvta fel a figyelmet az \u00e1llamtitk\u00e1r.\n\u00a0\u00a0\u00a0\u00a0K\u00f6z\u00f6lte azt is, a korm\u00e1ny m\u00e1r t\u00f6bb mint 17 milli\u00f3 olt\u00f3anyagot k\u00f6t\u00f6tt le k\u00fcl\u00f6nb\u00f6z\u0151 gy\u00e1rt\u00f3kn\u00e1l. A t\u00f6meges olt\u00e1sok akkor kezd\u0151dhetnek - f\u0171zte hozz\u00e1\u00a0D\u00f6m\u00f6t\u00f6r\u00a0Csaba -, ha az eg\u00e9szs\u00e9g\u00fcgyi hat\u00f3s\u00e1gok enged\u00e9lyezik a vakcin\u00e1t vagy vakcin\u00e1kat.\n\u00a0\u00a0\u00a0\u00a0Az \u00e1llamtitk\u00e1r elmondta, arra biztatnak mindenkit, hogy regisztr\u00e1ljon a vakcinainfo.gov.hu oldalon.\n\nMTI 2020. december 9.\n\n"}]