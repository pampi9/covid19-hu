[{"date": "2020-12-12 14:52", "url": "https://koronavirus.gov.hu/cikkek/domotor-tobb-mint-2-millio-nyugdijas-levelben-regisztralhat-az-oltasra", "h1": "D\u00f6m\u00f6t\u00f6r: t\u00f6bb mint 2 milli\u00f3 nyugd\u00edjas lev\u00e9lben is regisztr\u00e1lhat az olt\u00e1sra", "body": "\nT\u00f6bb mint 2 milli\u00f3 nyugd\u00edjas postai \u00faton is regisztr\u00e1lhat a koronav\u00edrus elleni olt\u00e1sra - k\u00f6z\u00f6lte a Minisztereln\u00f6ki Kabinetiroda parlamenti \u00e1llamtitk\u00e1ra szombaton a korm\u00e1ny Facebook-oldal\u00e1n.\n\n\nD\u00f6m\u00f6t\u00f6r Csaba vide\u00f3j\u00e1ban elmondta: az err\u0151l sz\u00f3l\u00f3 k\u00fcldem\u00e9nyek k\u00e9zbes\u00edt\u00e9se m\u00e1r megkezd\u0151d\u00f6tt \u00e9s v\u00e1rhat\u00f3an az \u00e9v utols\u00f3 het\u00e9ig tart. A lev\u00e9lben lesz egy t\u00e1j\u00e9koztat\u00f3 M\u00fcller Cec\u00edlia orsz\u00e1gos tisztif\u0151orvost\u00f3l, a regisztr\u00e1ci\u00f3s \u0171rlap, \u00e9s egy el\u0151re megc\u00edmzett v\u00e1laszbor\u00edt\u00e9k. A visszak\u00fcld\u00e9s ingyenes.\n\u00a0\u00a0\u00a0\u00a0Az \u00e1llamtitk\u00e1r kiemelte: az olt\u00e1s ingyenes \u00e9s \u00f6nk\u00e9ntes lesz, ami azt is jelenti, hogy ha valaki jelentkezett, akkor az nem jelent k\u00f6telezetts\u00e9get.\n\u00a0\u00a0\u00a0\u00a0Azt mondta: mindenkit arra b\u00edztatnak, hogy regisztr\u00e1ljon. \"Napr\u00f3l napra k\u00f6zelebb ker\u00fcl\u00fcnk a t\u00f6meges olt\u00e1shoz, addig is vigy\u00e1zzunk egym\u00e1sra, mert minden \u00e9let sz\u00e1m\u00edt\" - fogalmazott D\u00f6m\u00f6t\u00f6r Csaba.\n\nMTI 2020. december 12.\n\n"}]