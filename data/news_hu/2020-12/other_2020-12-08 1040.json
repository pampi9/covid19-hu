[{"date": "2020-12-08 10:40", "url": "https://koronavirus.gov.hu/cikkek/farkas-ors-jarvany-feletti-kontroll-megtartasat-szolgalja-korlatozasok-fenntartasa", "h1": "Farkas \u00d6rs: a j\u00e1rv\u00e1ny feletti kontroll megtart\u00e1s\u00e1t szolg\u00e1lja a korl\u00e1toz\u00e1sok fenntart\u00e1sa", "body": "\nA koronav\u00edrus-j\u00e1rv\u00e1ny feletti kontroll megtart\u00e1s\u00e1\u00e9rt nem lehet enyh\u00edteni a novemberben bevezetett korl\u00e1toz\u00f3 int\u00e9zked\u00e9seken - k\u00f6z\u00f6lte a Korm\u00e1nyzati T\u00e1j\u00e9koztat\u00e1si K\u00f6zpont sz\u00f3viv\u0151je kedden az M1 aktu\u00e1lis csatorn\u00e1n.\n\n\nFarkas \u00d6rs azt mondta: a korm\u00e1ny c\u00e9lja, hogy az eg\u00e9szs\u00e9g\u00fcgyi ell\u00e1t\u00f3rendszer b\u00e1rmilyen helyzetben megfelel\u0151 ell\u00e1t\u00e1st tudjon ny\u00fajtani. Erre a j\u00e1rv\u00e1ny els\u0151 hull\u00e1m\u00e1ban felk\u00e9sz\u00edtett\u00e9k az ell\u00e1t\u00f3rendszert, az eg\u00e9szs\u00e9g\u00fcgyi dolgoz\u00f3k kapacit\u00e1sai azonban v\u00e9gesek, ez\u00e9rt oda kell figyelni, hogy a j\u00e1rv\u00e1ny ne l\u00e9pje t\u00fal ezt a kapacit\u00e1st - hangs\u00falyozta, hozz\u00e1t\u00e9ve: jelenleg a j\u00e1rv\u00e1ny a korl\u00e1toz\u00e1soknak k\u00f6sz\u00f6nhet\u0151en nem k\u00f6zel\u00edti meg a kapacit\u00e1s fels\u0151 hat\u00e1r\u00e1t.\n\u00a0\u00a0\u00a0\u00a0A\u00a0www.vakcinainfo.gov.hu\u00a0honlap indul\u00e1s\u00e1val kapcsolatban kiemelte: a vakcin\u00e1hoz nem a regisztr\u00e1ci\u00f3 sorrendj\u00e9ben jutnak az emberek, el\u0151sz\u00f6r a legink\u00e1bb vesz\u00e9lyeztetett csoportok kapj\u00e1k meg az olt\u00e1st.\n\u00a0\u00a0\u00a0\u00a0A regisztr\u00e1ci\u00f3 folyamatos, a regisztr\u00e1l\u00f3k sz\u00e1m\u00e1r\u00f3l a korm\u00e1nyzat folyamatosan t\u00e1j\u00e9koztatja majd a lakoss\u00e1got - f\u0171zte hozz\u00e1 a sz\u00f3viv\u0151.\n\nMTI 2020. december 8.\n\n"}]