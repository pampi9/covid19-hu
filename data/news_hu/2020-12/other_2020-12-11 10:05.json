[{"date": "2020-12-11 10:05", "url": "https://koronavirus.gov.hu/cikkek/kormany-kampanyt-indit-az-oltasregisztracioval-kapcsolatban", "h1": "A korm\u00e1ny kamp\u00e1nyt ind\u00edt az olt\u00e1sregisztr\u00e1ci\u00f3val kapcsolatban", "body": "\nA korm\u00e1ny t\u00e1j\u00e9koztat\u00f3 kamp\u00e1nyt ind\u00edt a koronav\u00edrus elleni olt\u00e1s regisztr\u00e1ci\u00f3j\u00e1val kapcsolatban. A cs\u00fct\u00f6rt\u00f6kt\u0151l megjelen\u0151 kisfilmekben Gy\u0151rfi P\u00e1l ismerteti a legfontosabb tudnival\u00f3kat - \u00edrta a Minisztereln\u00f6ki Kabinetiroda parlamenti \u00e1llamtitk\u00e1ra az MTI-hez k\u00fcld\u00f6tt k\u00f6zlem\u00e9nyben.\n\n\nD\u00f6m\u00f6t\u00f6r Csaba azt \u00edrta, a regisztr\u00e1l\u00f3k els\u0151k k\u00f6z\u00f6tt kaphatnak t\u00e1j\u00e9koztat\u00e1st az olt\u00e1sr\u00f3l sz\u00f3l\u00f3 leg\u00fajabb inform\u00e1ci\u00f3kr\u00f3l, \u00e9s arr\u00f3l, hogy mikor ker\u00fcl sor az olt\u00e1sra.\n\u00a0\u00a0\u00a0\u00a0A t\u00e1j\u00e9koztat\u00f3 anyagok azt is hangs\u00falyozz\u00e1k, hogy az olt\u00e1s \u00f6nk\u00e9ntes \u00e9s ingyenes lesz, sorrendj\u00e9t pedig a vesz\u00e9lyeztetetts\u00e9g m\u00e9rt\u00e9ke hat\u00e1rozza majd meg - tette hozz\u00e1 az \u00e1llamtitk\u00e1r.\n\u00a0\u00a0\u00a0\u00a0D\u00f6m\u00f6t\u00f6r Csaba kiemelte: a vakcina ir\u00e1nti nagyfok\u00fa \u00e9rdekl\u0151d\u00e9st jelzi, hogy m\u00e1r az els\u0151 napon t\u00f6bb mint sz\u00e1zezer magyar ember regisztr\u00e1lt a vakcinainfo.gov.hu oldalon.\nMTI 2020. december 10.\n\n"}]