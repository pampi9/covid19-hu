[{"date": "2020-12-29 09:26", "url": "https://koronavirus.gov.hu/cikkek/szijjarto-6000-ampullanyi-orosz-vakcina-erkezett-magyarorszagra", "h1": "Szijj\u00e1rt\u00f3: 6000 ampull\u00e1nyi orosz vakcina \u00e9rkezett Magyarorsz\u00e1gra", "body": "\n6000 ampull\u00e1nyi orosz vakcina \u00e9rkezett Magyarorsz\u00e1gra - jelentette be a k\u00fclgazdas\u00e1gi \u00e9s k\u00fcl\u00fcgyiniszter h\u00e9tf\u0151 d\u00e9lut\u00e1n a Facebook-oldal\u00e1n.\n\n\n\n\n\n\nSzijj\u00e1rt\u00f3\u00a0P\u00e9ter k\u00f6z\u00f6lte: a kor\u00e1bbi meg\u00e1llapod\u00e1s alapj\u00e1n folytat\u00f3dik Oroszorsz\u00e1g \u00e9s Magyarorsz\u00e1g k\u00f6z\u00f6tt a koronav\u00edrus elleni vakcin\u00e1val kapcsolatos egy\u00fcttm\u0171k\u00f6d\u00e9s.\n\t\t\t\u00a0\u00a0\u00a0\u00a0T\u00e1j\u00e9koztat\u00e1sa szerint a vakcin\u00e1t sz\u00e1ll\u00edt\u00f3 kamion Tornyosn\u00e9metin\u00e9l l\u00e9pte \u00e1t a szlov\u00e1k-magyar hat\u00e1rt, ahonnan rend\u0151ri k\u00eds\u00e9rettel a Nemzeti N\u00e9peg\u00e9szs\u00e9g\u00fcgyi K\u00f6zpontba viszik a sz\u00e1ll\u00edtm\u00e1nyt, ahol - mint fogalmazott - \"a magyar szakembereknek \u00fajabb lehet\u0151s\u00e9ge ny\u00edlik arra, hogy d\u00f6nt\u00e9st hozzanak az olt\u00f3anyag felhaszn\u00e1l\u00e1s\u00e1nak m\u00f3dj\u00e1r\u00f3l\".\n\t\t\t\u00a0\u00a0\u00a0\u00a0Oroszorsz\u00e1gban 40 ezer ember bevon\u00e1s\u00e1val m\u00e1r t\u00fal vannak a klinikai tesztel\u00e9sen, aminek az eredm\u00e9nye 91,4 sz\u00e1zal\u00e9kos hat\u00e9konys\u00e1got mutat - ismertette.\n\t\t\t\u00a0\u00a0\u00a0\u00a0A t\u00e1rcavezet\u0151 hozz\u00e1tette: Magyarorsz\u00e1g a vil\u00e1g \u00f6sszes, sikerrel kecsegtet\u0151 vakcinafejleszt\u00e9s\u00e9n\u00e9l ott van, mindent megtesz, hogy \"ak\u00e1r Nyugaton, ak\u00e1r Keleten\" hoznak l\u00e9tre hat\u00e9kony olt\u00f3anyagot, azt - a magyar szakemberek d\u00f6nt\u00e9se alapj\u00e1n - a leggyorsabban Magyarorsz\u00e1gra hozz\u00e1k.\nMTI 2020. december 28.\n\n\n\n\n\n\n\n\n\n\n\n"}]