[{"date": "2020-12-15 17:12", "url": "https://koronavirus.gov.hu/cikkek/mav-januar-7-ig-hasznalhatok-fel-decemberi-havi-helykozi-dolgozo-es-tanuloberletek", "h1": "M\u00c1V: janu\u00e1r 7-ig haszn\u00e1lhat\u00f3k fel a decemberi havi helyk\u00f6zi dolgoz\u00f3- \u00e9s tanul\u00f3b\u00e9rletek", "body": "\nJanu\u00e1r 7-\u00e9n \u00e9jf\u00e9lig lehet utazni az idei december havi \u00e9s f\u00e9lhavi helyk\u00f6zi dolgoz\u00f3- \u00e9s tanul\u00f3b\u00e9rletekkel a\u00a0M\u00c1V-Start \u00e9s a Vol\u00e1nbusz j\u00e1ratain az Innov\u00e1ci\u00f3s \u00e9s Technol\u00f3giai Miniszt\u00e9rium int\u00e9zked\u00e9s\u00e9nek megfelel\u0151en.\n\n\nA\u00a0M\u00c1V\u00a0keddi, az MTI-hez eljuttatott k\u00f6zlem\u00e9ny\u00e9ben azt \u00edrta, hogy a t\u00e9li sz\u00fcnet ut\u00e1ni iskolakezd\u00e9ssel megn\u0151nek az utaz\u00e1si ig\u00e9nyek, \u00e9s meghosszabbodhat a v\u00e1rakoz\u00e1si id\u0151 a jegyp\u00e9nzt\u00e1rakn\u00e1l janu\u00e1r elej\u00e9n, \u00edgy a hosszabb\u00edt\u00e1ssal tov\u00e1bbi k\u00e9t nap \u00e1ll rendelkez\u00e9sre az \u00faj b\u00e9rletek beszerz\u00e9s\u00e9hez\n\u00a0\u00a0\u00a0\u00a0Azt k\u00e9rt\u00e9k, hogy a j\u00e1rv\u00e1nyhelyzetben a sorban \u00e1ll\u00e1sok elker\u00fcl\u00e9s\u00e9\u00e9rt az utasok vegy\u00e9k ig\u00e9nybe a jegykiad\u00f3 automat\u00e1kat \u00e9s a\u00a0M\u00c1V-applik\u00e1ci\u00f3t. A webes fel\u00fclet \u00e9s az applik\u00e1ci\u00f3 k\u00f6z\u00f6s felhaszn\u00e1l\u00f3i fi\u00f3kkal haszn\u00e1lhat\u00f3 - tett\u00e9k hozz\u00e1.\n\u00a0A Vol\u00e1nbusz pedig arra h\u00edvta fel a figyelmet a\u00a0M\u00c1V-csoport k\u00f6zlem\u00e9ny\u00e9ben, hogy a menetjegyek \u00e9s b\u00e9rletek el\u0151v\u00e9telben, online \u00e9s mobilon is k\u00e9nyelmesen megv\u00e1s\u00e1rolhat\u00f3k.\n\u00a0\u00a0\u00a0\u00a0Az elektronikus jegyv\u00e1s\u00e1rl\u00e1s tov\u00e1bbi r\u00e9szleteir\u0151l a Vol\u00e1nbusz weboldal\u00e1n t\u00e1j\u00e9koz\u00f3dhatnak az \u00e9rdekl\u0151d\u0151k - \u00e1ll a k\u00f6zlem\u00e9nyben.\n\nMTI 2020. december 15.\n\n"}]