[{"date": "2020-12-16 17:13", "url": "https://koronavirus.gov.hu/cikkek/jarvany-elleni-vedekezes-erdekeben-szilveszterkor-nem-lehet-tuzijatekozni", "h1": "A j\u00e1rv\u00e1ny elleni v\u00e9dekez\u00e9s \u00e9rdek\u00e9ben szilveszterkor nem lehet t\u0171zij\u00e1t\u00e9kozni", "body": "\nA\u00a0koronav\u00edrus-j\u00e1rv\u00e1ny elleni v\u00e9dekez\u00e9s r\u00e9szek\u00e9nt a szilveszterkor is \u00e9rv\u00e9nyes esti kij\u00e1r\u00e1si tilalom betartat\u00e1sa \u00e9s a csoportosul\u00e1sok elker\u00fcl\u00e9se \u00e9rdek\u00e9ben a korm\u00e1ny megtiltja a szilveszterkor haszn\u00e1latos pirotechnikai term\u00e9kek \u00e1rus\u00edt\u00e1s\u00e1t \u00e9s felhaszn\u00e1l\u00e1s\u00e1t.\u00a0\u00a0\n\n\nPet\u00e1rd\u00e1t m\u00e1skor sem lehet \u00e1rus\u00edtani, de ez\u00fattal az \u00e9v v\u00e9gi id\u0151szakban am\u00fagy enged\u00e9lyezett t\u0171zij\u00e1t\u00e9kot is tilos \u00e1rulni \u00e9s felhaszn\u00e1lni - az err\u0151l sz\u00f3l\u00f3 korm\u00e1nyrendelet hamarosan olvashat\u00f3 a Magyar K\u00f6zl\u00f6nyben.\nAk\u00e1r 150 ezer forinttal b\u00fcntethet\u0151 szab\u00e1lys\u00e9rt\u00e9st k\u00f6vet el az is, aki a szilveszterkor haszn\u00e1latos pirotechnikai term\u00e9kek forgalmaz\u00e1s\u00e1ra, felhaszn\u00e1l\u00e1s\u00e1ra, birtokl\u00e1s\u00e1ra vonatkoz\u00f3 el\u0151\u00edr\u00e1sokat megszegi.\n\nKorm\u00e1nyzati T\u00e1j\u00e9koztat\u00e1si K\u00f6zpont\n\n"}]