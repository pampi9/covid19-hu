[{"date": "2020-12-08 16:33", "url": "https://koronavirus.gov.hu/cikkek/mar-megint-alhirt-terjeszt-444", "h1": "M\u00e1r megint \u00e1lh\u00edrt terjeszt a 444", "body": "\nM\u00e1r megint \u00e1lh\u00edrt terjeszt a 444. Nincs ellentmond\u00e1s M\u00fcller Cec\u00edlia orsz\u00e1gos tisztif\u0151orvos \u00e9s a korm\u00e1ny kor\u00e1bbi nyilatkozata k\u00f6z\u00f6tt a v\u00e9d\u0151olt\u00e1s kapcs\u00e1n.\n\u00a0\n\n\nMagyarorsz\u00e1g Korm\u00e1nya 17,5 milli\u00f3 adag k\u00fclf\u00f6ldi vakcin\u00e1t k\u00f6t\u00f6tt le k\u00fcl\u00f6nb\u00f6z\u0151 gy\u00e1rt\u00f3kn\u00e1l, de azok m\u00e9g nem \u00e9rkeztek be az orsz\u00e1gba. Amint a lek\u00f6t\u00f6tt vakcin\u00e1k meg\u00e9rkeznek \u00e9s azok a hat\u00f3s\u00e1g \u00e1ltal enged\u00e9lyezettek lesznek, elkezd\u0151dhet a beolt\u00e1s. Jelenleg Magyarorsz\u00e1gon nincsen enged\u00e9lyezett koronav\u00edrus elleni vakcina. Ez egy\u00e9rtelm\u0171en azt jelenti, hogy a magyar emberek nem is tudnak mib\u0151l v\u00e1lasztani. Err\u0151l besz\u00e9lt mai sajt\u00f3t\u00e1j\u00e9koztat\u00f3j\u00e1n M\u00fcller Cec\u00edlia.\nV\u00e1ltozatlanul b\u00edzunk abban, hogy j\u00f6v\u0151 tavasszal ott tartunk majd, hogy minden Magyarorsz\u00e1g \u00e1ltal megrendelt k\u00fclf\u00f6ldi vakcina rendelkez\u00e9sre fog \u00e1llni \u00e9s ak\u00e1r t\u00f6bb f\u00e9le, a hat\u00f3s\u00e1g \u00e1ltal is enged\u00e9lyezett vakcina is lesz nagy mennyis\u00e9gben, amikb\u0151l akkor majd ak\u00e1r v\u00e1lasztani is lehet.\nKoronav\u00edrus Sajt\u00f3k\u00f6zpont\n\n"}]