[{"date": "2020-12-26 16:09", "url": "https://koronavirus.gov.hu/cikkek/nyiregyhazara-megerkeztek-vakcinak", "h1": "Ny\u00edregyh\u00e1z\u00e1ra is meg\u00e9rkeztek a vakcin\u00e1k", "body": "\nNy\u00edregyh\u00e1z\u00e1ra is meg\u00e9rkeztek a koronav\u00edrus elleni vakcin\u00e1k - hangzott el az M1 aktu\u00e1lis csatorna H\u00edrad\u00f3j\u00e1ban szombat d\u00e9lut\u00e1n.\n\n\nA helysz\u00ednen l\u00e9v\u0151 tud\u00f3s\u00edt\u00f3 arr\u00f3l sz\u00e1molt be Szondi Zita, a Szabolcs-Szatm\u00e1r-Bereg Megyei K\u00f3rh\u00e1z f\u0151igazgat\u00f3j\u00e1nak t\u00e1j\u00e9koztat\u00e1sa alapj\u00e1n, hogy vas\u00e1rnap reggel 9 \u00f3rakor kezdik meg az olt\u00e1st.\n\u00a0\u00a0\u00a0\u00a0Az eg\u00e9szs\u00e9g\u00fcgyi dolgoz\u00f3k mintegy 35-40 sz\u00e1zal\u00e9ka jelezte, hogy k\u00e9ri a v\u00e9d\u0151olt\u00e1st - mondta az M1 tud\u00f3s\u00edt\u00f3ja.\n\u00a0\u00a0\u00a0\u00a0Az els\u0151 koronav\u00edrus elleni olt\u00f3anyagsz\u00e1ll\u00edtm\u00e1ny szombaton reggel 6 \u00f3rakor l\u00e9pte \u00e1t a hegyeshalmi hat\u00e1rt. A vakcin\u00e1t rend\u0151rs\u00e9gi felvezet\u00e9ssel els\u0151k\u00e9nt a D\u00e9l-Pesti Centrumk\u00f3rh\u00e1zba vitt\u00e9k, ahonnan a t\u00f6bbi n\u00e9gy olt\u00f3pontra - az Orsz\u00e1gos Kor\u00e1nyi Pulmonol\u00f3giai Int\u00e9zetbe, a Semmelweis Egyetem Klinik\u00e1j\u00e1ra, a ny\u00edregyh\u00e1zi Szabolcs-Szatm\u00e1r-Bereg Megyei K\u00f3rh\u00e1zba \u00e9s a Debreceni Egyetem Ken\u00e9zy Gyula Egyetemi K\u00f3rh\u00e1z\u00e1ba - sz\u00e1ll\u00edtottak a Pfizer-BioNTech vakcin\u00e1b\u00f3l.\n\u00a0\u00a0\u00a0\u00a0A D\u00e9l-Pesti Centrumk\u00f3rh\u00e1zban m\u00e1r szombaton beadt\u00e1k az els\u0151 olt\u00e1sokat eg\u00e9szs\u00e9g\u00fcgyi dolgoz\u00f3knak.\n\nMTI 2020. december 26.\n\n"}]