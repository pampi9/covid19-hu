[{"date": "2020-12-17 13:05", "url": "https://koronavirus.gov.hu/cikkek/varga-mihaly-185-milliard-forintnyi-beruhazasrol-es-1500-munkahely-vedelmerol-allapodott-meg", "h1": "Varga Mih\u00e1ly: 18,5 milli\u00e1rd forintnyi beruh\u00e1z\u00e1sr\u00f3l \u00e9s 1500 munkahely v\u00e9delm\u00e9r\u0151l \u00e1llapodott meg a korm\u00e1ny 3 \u00e9lelmiszeripari c\u00e9ggel", "body": "\nA korm\u00e1ny 18,5 milli\u00e1rd forintnyi beruh\u00e1z\u00e1sr\u00f3l \u00e9s 1500 munkahely v\u00e9delm\u00e9r\u0151l \u00e1llapodott meg 3 magyar \u00e9lelmiszeripari c\u00e9ggel, amelyek \u00f6sszesen 7,6 milli\u00e1rd forint \u00e1llami t\u00e1mogat\u00e1st kapnak - jelentette be cs\u00fct\u00f6rt\u00f6ki vide\u00f3\u00fczenet\u00e9ben a p\u00e9nz\u00fcgyminiszter.\n\n\nVarga Mih\u00e1ly a k\u00f6z\u00f6ss\u00e9gi oldal\u00e1n ismertette a t\u00e1mogat\u00e1s r\u00e9szleteit, eszerint 8 milli\u00e1rd forinttal a legnagyobb beruh\u00e1z\u00e1st az Univer v\u00e1llalta. Az \u00f6sszegb\u0151l 3 kecskem\u00e9ti telephely\u00fcket fejlesztik. A Gyermelyi Zrt. 5,5 milli\u00e1rd forintb\u00f3l korszer\u0171 b\u00faza\u0151rl\u0151t \u00e9p\u00edt a Kom\u00e1rom-Esztergom megyei telep\u00fcl\u00e9sen, m\u00edg a Tolnatej Zrt. 5 milli\u00e1rd forintb\u00f3l sajtgy\u00e1rt\u00f3 \u00fczemet hoz l\u00e9tre Szeksz\u00e1rdon.\n\u00a0\u00a0\u00a0\u00a0A p\u00e9nz\u00fcgyminiszter hozz\u00e1tette, hogy a korm\u00e1ny m\u00e9g az id\u00e9n a teljes, 80 milli\u00e1rd forintra emelt nagyv\u00e1llalati beruh\u00e1z\u00e1s\u00f6szt\u00f6nz\u0151 keretre megk\u00f6ti a t\u00e1mogat\u00e1si szerz\u0151d\u00e9seket. A k\u00f6lts\u00e9gvet\u00e9s rendelkezik a sz\u00fcks\u00e9ges \u00f6sszeggel, a fejleszt\u00e9sek pedig nem \u00e1llhatnak le, hiszen a munkahelyeket meg kell v\u00e9deni - hangs\u00falyozta Varga Mih\u00e1ly.\n\nMTI 2020. december 17.\n\n"}]