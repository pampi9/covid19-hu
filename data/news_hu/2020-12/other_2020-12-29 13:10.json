[{"date": "2020-12-29 13:10", "url": "https://koronavirus.gov.hu/cikkek/domotor-baloldal-most-az-oltasi-programot-torpedozna", "h1": "D\u00f6m\u00f6t\u00f6r: a baloldal most az olt\u00e1si programot torped\u00f3zn\u00e1", "body": "\nMiut\u00e1n 2020-ban v\u00e9gig \"\u00e1lh\u00edr-galacsinokat dob\u00e1lt\" a nyilv\u00e1noss\u00e1gba, a baloldal most az olt\u00e1si programot torped\u00f3zn\u00e1 - jelentette ki a Minisztereln\u00f6ki Kabinetiroda parlamenti \u00e1llamtitk\u00e1ra k\u00f6z\u00f6ss\u00e9gi oldal\u00e1n kedden.\n\n\nD\u00f6m\u00f6t\u00f6r Csaba a Magyar Nemzet online kiad\u00e1s\u00e1ban kedden megjelent egyik cikket megosztva azt \u00edrta: most m\u00e1r arr\u00f3l is megd\u00f6bbent\u0151 ny\u00edlts\u00e1ggal besz\u00e9lnek, hogy mi\u00e9rt torped\u00f3zn\u00e1k az olt\u00e1si programot.\n\u00a0\u00a0\u00a0\u00a0Hozz\u00e1tette: azt rem\u00e9lte, legal\u00e1bb az ember\u00e9let sz\u00e1m\u00edt valamit a baloldalnak, de nem el\u0151sz\u00f6r kellett csal\u00f3dnia.\n\u00a0\u00a0\u00a0\u00a0A D\u00f6m\u00f6t\u00f6r Csaba \u00e1ltal megosztott \u00edr\u00e1sban \u00fagy fogalmaztak: a baloldal val\u00f3sz\u00edn\u0171leg az olt\u00e1selleness\u00e9g p\u00e1rtj\u00e1ra \u00e1ll. Hivatkoztak egy, a Politico c\u00edm\u0171 br\u00fcsszeli lapban megjelent cikkre, amelyben arr\u00f3l \u00edrtak: ha az emberek nem oltatj\u00e1k be magukat, az\u00e9rt Orb\u00e1n lesz a hib\u00e1s.\n\nMTI 2020. december 29.\n\n"}]