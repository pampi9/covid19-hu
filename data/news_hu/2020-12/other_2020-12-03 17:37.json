[{"date": "2020-12-03 17:37", "url": "https://koronavirus.gov.hu/cikkek/orban-hetfon-dontesek-varhatok", "h1": "Orb\u00e1n: h\u00e9tf\u0151n d\u00f6nt\u00e9sek v\u00e1rhat\u00f3k", "body": "\nH\u00e9tf\u0151n v\u00e1rhat\u00f3 d\u00f6nt\u00e9s arr\u00f3l, milyen rendelkez\u00e9sek k\u00f6vetik a december 11-\u00e9n lej\u00e1r\u00f3 korl\u00e1toz\u00f3 int\u00e9zked\u00e9seket, milyen szab\u00e1lyok vonatkoznak majd az \u00fcnnepekre - k\u00f6z\u00f6lte Orb\u00e1n Viktor minisztereln\u00f6k a Facebookon cs\u00fct\u00f6rt\u00f6k\u00f6n.\n\n\nA korm\u00e1nyf\u0151 a felv\u00e9telen felid\u00e9zi, hogy december 11-\u00e9n lej\u00e1rnak kor\u00e1bban meghozott korl\u00e1toz\u00f3 int\u00e9zked\u00e9sek.\n\u00a0\u00a0\u00a0\u00a0\"Legk\u00e9s\u0151bb h\u00e9tf\u0151 reggel az operat\u00edv t\u00f6rzs \u00fcl\u00e9s\u00e9n d\u00f6nt\u00e9seket szeretn\u00e9nk hozni. A kar\u00e1csony \u00e9s az \u00faj\u00e9v kereteir\u0151l is d\u00f6nt\u00e9st kell hoznunk: hogyan \u00fcnnepelj\u00fcnk, hogyan lehet\u00fcnk, hogyan nem lehet\u00fcnk egy\u00fctt\" - fogalmazott.\n\u00a0\u00a0\u00a0\u00a0Hozz\u00e1tette, megalapozott d\u00f6nt\u00e9sekre van sz\u00fcks\u00e9g. A nap folyam\u00e1n meghallgatta azoknak a j\u00e1rv\u00e1ny\u00fcgyi szakembereknek a v\u00e9lem\u00e9ny\u00e9t, akik eddig is seg\u00edtett\u00e9k a korm\u00e1ny munk\u00e1j\u00e1t.\n\u00a0\u00a0\u00a0\u00a0\"A konzult\u00e1ci\u00f3kat teh\u00e1t megind\u00edtottuk, holnap \u00e9s holnaput\u00e1n pedig folytatni fogom \u0151ket. H\u00e9tf\u0151n d\u00f6nt\u00e9sek v\u00e1rhat\u00f3k\" - mondta Orb\u00e1n Viktor.\n\nMTI 2020. december 3.\n\n"}]