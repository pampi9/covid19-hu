[{"date": "2020-12-11 16:16", "url": "https://koronavirus.gov.hu/cikkek/kormany-szombattol-felfuggeszti-az-idosek-vasarlasi-idosavjat", "h1": "A korm\u00e1ny szombatt\u00f3l felf\u00fcggeszti az id\u0151sek v\u00e1s\u00e1rl\u00e1si id\u0151s\u00e1vj\u00e1t", "body": "\nA kereskedelmi szervezetek \u00e9s az Id\u0151s\u00fcgyi Tan\u00e1cs javaslat\u00e1ra a korm\u00e1ny felf\u00fcggeszti az id\u0151sek v\u00e1s\u00e1rl\u00e1si id\u0151s\u00e1vj\u00e1t december 12. szombatt\u00f3l, ezzel seg\u00edtve, hogy a kar\u00e1csonyi bev\u00e1s\u00e1rl\u00e1sok idej\u00e9n ne legyen tumultus az \u00fczletekben. A felf\u00fcggeszt\u00e9s ezzel ellent\u00e9tes d\u00f6nt\u00e9sig marad \u00e9rv\u00e9nyben - az err\u0151l sz\u00f3l\u00f3 korm\u00e1nyrendelet hamarosan olvashat\u00f3 a Magyar K\u00f6zl\u00f6nyben.\n\n\nSzombatt\u00f3l id\u0151korl\u00e1toz\u00e1s n\u00e9lk\u00fcl v\u00e1s\u00e1rolhat b\u00e1rki az \u00e9lelmiszerboltokban, a patik\u00e1kban \u00e9s drog\u00e9ri\u00e1kban is. Az id\u0151sek v\u00e1s\u00e1rl\u00e1si s\u00e1vj\u00e1nak felf\u00fcggeszt\u00e9s\u00e9t a hazai kereskedelmi szervezetek kezdem\u00e9nyezt\u00e9k az \u00fcnnepi id\u0151szakra jellemz\u0151 zs\u00fafolts\u00e1g cs\u00f6kkent\u00e9s\u00e9re. A javaslattal az Id\u0151s\u00fcgyi Tan\u00e1cs is egyet\u00e9rtett, ez\u00e9rt a korm\u00e1ny \u00fagy d\u00f6nt\u00f6tt, hogy felf\u00fcggeszti az id\u0151sek v\u00e1s\u00e1rl\u00e1si id\u0151s\u00e1vj\u00e1t.\n\nArra azonban felh\u00edvjuk a figyelmet, hogy v\u00e1s\u00e1rl\u00e1s sor\u00e1n tov\u00e1bbra is k\u00f6telez\u0151 a maszk visel\u00e9se! Az id\u0151seket arra k\u00e9rj\u00fck, hogy ha tehetik, akkor ink\u00e1bb k\u00e9rj\u00e9k hozz\u00e1tartoz\u00f3juk seg\u00edts\u00e9g\u00e9t a bev\u00e1s\u00e1rl\u00e1shoz, de ha szem\u00e9lyesen mennek v\u00e1s\u00e1rolni, akkor ker\u00fclj\u00e9k a zs\u00fafolt \u00fczleteket!\n\nKorm\u00e1nyzati T\u00e1j\u00e9koztat\u00e1si K\u00f6zpont\n\n"}]