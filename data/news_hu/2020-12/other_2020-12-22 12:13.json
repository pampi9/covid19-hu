[{"date": "2020-12-22 12:13", "url": "https://koronavirus.gov.hu/cikkek/domotor-mar-307-ezren-regisztraltak-az-oltasra", "h1": "D\u00f6m\u00f6t\u00f6r: m\u00e1r 307 ezren regisztr\u00e1ltak az olt\u00e1sra", "body": "\nM\u00e1r 307 ezren regisztr\u00e1ltak a koronav\u00edrus elleni olt\u00e1sra - k\u00f6z\u00f6lte a Minisztereln\u00f6ki Kabinetiroda parlamenti \u00e1llamtitk\u00e1ra Facebook-vide\u00f3j\u00e1ban.\n\n\nD\u00f6m\u00f6t\u00f6r Csaba elmondta, v\u00e1ltozatlanul nagyon sokan keresik fel a\u00a0www.vakcinainfo.gov.hu\u00a0honlapot, ahol regisztr\u00e1lni lehet az olt\u00e1sra. Ugyanakkor elkezdtek meg\u00e9rkezni azok a regisztr\u00e1ci\u00f3k is, amelyeket post\u00e1n adtak fel - tette hozz\u00e1.\n\u00a0\"Az olt\u00e1s \u00f6nk\u00e9ntes lesz, \u00edgy \u00e9rtelemszer\u0171en nagyon nagy a jelent\u0151s\u00e9ge annak, hogy tudjuk, kik szeretn\u00e9nek \u00e9lni ezzel a lehet\u0151s\u00e9ggel, a regisztr\u00e1ci\u00f3 ebben seg\u00edt\" - hangs\u00falyozta az \u00e1llamtitk\u00e1r.\nAz els\u0151 vakcin\u00e1k v\u00e1rhat\u00f3an a k\u00e9t \u00fcnnep k\u00f6z\u00f6tt \u00e9rkeznek Magyarorsz\u00e1gra, \u00e9s els\u0151k\u00e9nt az eg\u00e9szs\u00e9g\u00fcgyi dolgoz\u00f3k kaphatnak olt\u00e1st - t\u00e1j\u00e9koztatott D\u00f6m\u00f6t\u00f6r Csaba.\nMTI 2020. december 22.\n\n"}]