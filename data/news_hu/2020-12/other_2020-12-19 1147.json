[{"date": "2020-12-19 11:47", "url": "https://koronavirus.gov.hu/cikkek/megyei-jogu-varosok-kepviseloivel-targyalt-orban-viktor", "h1": "A megyei jog\u00fa v\u00e1rosok k\u00e9pvisel\u0151ivel t\u00e1rgyalt Orb\u00e1n Viktor", "body": "\nOrb\u00e1n Viktor minisztereln\u00f6k a Megyei Jog\u00fa V\u00e1rosok Sz\u00f6vets\u00e9g\u00e9nek (MJVSZ) vezet\u0151s\u00e9g\u00e9vel t\u00e1rgyalt szombat d\u00e9lel\u0151tt a Karmelita kolostorban a gazdas\u00e1gi akci\u00f3terv \u00faj elemeinek el\u0151k\u00e9sz\u00edt\u00e9s\u00e9t c\u00e9lz\u00f3 konzult\u00e1ci\u00f3sorozat keret\u00e9ben - t\u00e1j\u00e9koztatta az MTI-t Havasi Bertalan, a minisztereln\u00f6k sajt\u00f3f\u0151n\u00f6ke.\n\nK\u00f6zl\u00e9se szerint a megbesz\u00e9l\u00e9sen Szita K\u00e1roly, az MJVSZ eln\u00f6ke, Kaposv\u00e1r polg\u00e1rmestere, P\u00e9terffy Attila t\u00e1rseln\u00f6k, P\u00e9cs polg\u00e1rmestere, Szalay Ferenc \u00fcgyvezet\u0151 aleln\u00f6k, Szolnok polg\u00e1rmestere, K\u00f3sa Lajos tiszteletbeli eln\u00f6k, valamint a korm\u00e1ny r\u00e9sz\u00e9r\u0151l Guly\u00e1s Gergely, a Minisztereln\u00f6ks\u00e9get \u00e9s Rog\u00e1n Antal, a Minisztereln\u00f6ki Kabinetirod\u00e1t vezet\u0151 miniszter vett r\u00e9szt.\nA tan\u00e1cskoz\u00e1son a koronav\u00edrus-j\u00e1rv\u00e1ny gazdas\u00e1gi hat\u00e1sair\u00f3l \u00e9s a v\u00e1ls\u00e1gkezel\u00e9s lehet\u0151s\u00e9geir\u0151l, eszk\u00f6zeir\u0151l volt sz\u00f3 - mondta Havasi Bertalan.\nOrb\u00e1n Viktor minisztereln\u00f6k p\u00e9ntek reggel a Kossuth R\u00e1di\u00f3ban arr\u00f3l besz\u00e9lt, hogy szombaton jelentik be a gazdas\u00e1gi akci\u00f3terv \u00fajabb l\u00e9p\u00e9seit.\n\n\nMTI\n\n"}]