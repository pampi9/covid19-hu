[{"date": "2020-12-07 22:04", "url": "https://koronavirus.gov.hu/cikkek/mar-lehet-koronavirus-elleni-oltasra-regisztralni-az-interneten", "h1": "M\u00e1r lehet a koronav\u00edrus elleni olt\u00e1sra regisztr\u00e1lni az interneten", "body": "\nMegny\u00edlt a regisztr\u00e1ci\u00f3 lehet\u0151s\u00e9ge az interneten a koronav\u00edrus elleni v\u00e9d\u0151olt\u00e1sra - jelentette be a Minisztereln\u00f6ki Kabinetiroda \u00e1llamtitk\u00e1ra h\u00e9tf\u0151 este a Facebook-oldal\u00e1n.\n\n\u00a0 D\u00f6m\u00f6t\u00f6r Csaba k\u00f6z\u00f6lte: a vakcinainfo.gov.hu weboldalon mindenki jelezheti az olt\u00e1s ir\u00e1nti ig\u00e9ny\u00e9t.\n\u00a0\u00a0\u00a0\u00a0A regisztr\u00e1ci\u00f3val egyben mindenki \u00e9rtes\u00fclhet a j\u00e1rv\u00e1nnyal kapcsolatos legfrissebb inform\u00e1ci\u00f3kr\u00f3l, \u00e9s arr\u00f3l, hogy mikor ker\u00fcl r\u00e1 sor - tette hozz\u00e1.\n\u00a0\u00a0\u00a0\u00a0K\u00f6zl\u00e9se szerint az olt\u00e1sok akkor indulhatnak, amikor rendelkez\u00e9sre \u00e1ll a magyar hat\u00f3s\u00e1gok \u00e1ltal j\u00f3v\u00e1hagyott biztons\u00e1gos vakcina, a folyamat egy olt\u00e1si terv alapj\u00e1n zajlik majd.\n\u00a0\u00a0\u00a0\u00a0Felh\u00edvta a figyelmet arra, hogy az olt\u00e1sok sorrendj\u00e9t nem a regisztr\u00e1ci\u00f3 id\u0151pontja hat\u00e1rozza meg, hanem a vesz\u00e9lyeztetetts\u00e9g m\u00e9rt\u00e9ke, tov\u00e1bb\u00e1 els\u0151bbs\u00e9g illeti meg a v\u00e9dekez\u00e9sben r\u00e9sztvev\u0151ket is.\n\u00a0\u00a0\u00a0\u00a0A t\u00f6meges olt\u00e1s \u00faj szakaszt jelent majd a v\u00edrus elleni k\u00fczdelemben - fogalmazott az \u00e1llamtitk\u00e1r.\n\nMTI\n\n"}]