[{"date": "2020-12-26 14:27", "url": "https://koronavirus.gov.hu/cikkek/kasler-fontos-lepes-az-oltoanyagszallitmany-megerkezese", "h1": "K\u00e1sler: fontos l\u00e9p\u00e9s az olt\u00f3anyagsz\u00e1ll\u00edtm\u00e1ny meg\u00e9rkez\u00e9se", "body": "\nAz emberi er\u0151forr\u00e1sok minisztere a j\u00e1rv\u00e1ny elleni k\u00fczdelem egyik fontos l\u00e9p\u00e9s\u00e9nek nevezte az els\u0151 Pfizer-BioNTech olt\u00f3anyagsz\u00e1ll\u00edtm\u00e1ny meg\u00e9rkez\u00e9s\u00e9t Magyarorsz\u00e1gra.\n\n\nK\u00e1sler Mikl\u00f3s szombaton Facebook-oldal\u00e1n azt k\u00f6z\u00f6lte, a t\u00f6meges olt\u00e1si lehet\u0151s\u00e9gre m\u00e9g v\u00e1rni kell, \"de a mai napon egy fontos l\u00e9p\u00e9st tett\u00fcnk meg a j\u00e1rv\u00e1ny megf\u00e9kez\u00e9se tekintet\u00e9ben\".\n\u00a0\u00a0\u00a0\u00a0Hozz\u00e1tette, \"A D\u00e9l-Pesti Centrumk\u00f3rh\u00e1znak adtuk \u00e1t az olt\u00f3anyagsz\u00e1ll\u00edtm\u00e1nyt, amelyet az olt\u00e1si tervnek megfelel\u0151en els\u0151k\u00e9nt a frontvonalban dolgoz\u00f3 eg\u00e9szs\u00e9g\u00fcgyi dolgoz\u00f3k kapnak meg\".\n\u00a0\u00a0\u00a0\u00a0A garant\u00e1ltan hat\u00e1sos \u00e9s biztons\u00e1gos olt\u00f3anyag mindenki sz\u00e1m\u00e1ra \u00f6nk\u00e9ntesen \u00e9s ingyenesen lesz el\u00e9rhet\u0151 - hangs\u00falyozta a miniszter, aki egy\u00fattal azt k\u00e9rte: \"addig is tartsuk be a korl\u00e1toz\u00e1sokat \u00e9s j\u00e1rv\u00e1ny\u00fcgyi szab\u00e1lyokat, vigy\u00e1zzunk egym\u00e1sra!\".\n\n\nMTI 2020. december 26.\n\n"}]