[{"date": "2021-10-05 14:19", "url": "https://koronavirus.gov.hu/cikkek/novak-varandossag-harmadik-honapjat-meg-iden-betolto-kismamak-jogosultak-az-szja", "h1": "Nov\u00e1k: a v\u00e1rand\u00f3ss\u00e1g harmadik h\u00f3napj\u00e1t m\u00e9g id\u00e9n bet\u00f6lt\u0151 kismam\u00e1k is jogosultak az szja-visszat\u00e9r\u00edt\u00e9sre", "body": "\nAzok a kismam\u00e1k is visszaig\u00e9nyelhetik a szem\u00e9lyi j\u00f6vedelemad\u00f3jukat, akik \u00e9v v\u00e9g\u00e9ig bet\u00f6ltik a v\u00e1rand\u00f3ss\u00e1guk harmadik h\u00f3napj\u00e1t - k\u00f6z\u00f6lte a csal\u00e1dok\u00e9rt felel\u0151s t\u00e1rca n\u00e9lk\u00fcli miniszter kedden a korm\u00e1ny Facebook-oldal\u00e1n.\n\n\n\u00a0Nov\u00e1k Katalin a vide\u00f3ban eml\u00e9keztetett: j\u00f6v\u0151 febru\u00e1rban k\u00f6r\u00fclbel\u00fcl 1,9 milli\u00f3, legal\u00e1bb egy gyermeket nevel\u0151 sz\u00fcl\u0151 kapja vissza a 2021-ben befizetett szem\u00e9lyi j\u00f6vedelemad\u00f3j\u00e1t. A korm\u00e1ny ezzel 600 milli\u00e1rd forintot ad vissza a magyar csal\u00e1doknak - emelte ki.\n\u00a0\u00a0\u00a0\u00a0Tudatta: az egyed\u00fcl\u00e1ll\u00f3k \u00e9s a v\u00e1llalkoz\u00f3k is jogosultak az szja-visszat\u00e9r\u00edt\u00e9sre. F\u0151szab\u00e1ly szerint mindenki automatikusan kapja majd meg a visszat\u00e9r\u00edt\u00e9st - tette hozz\u00e1 a miniszter.\n\nMTI 2021. okt\u00f3ber 5.\n\n"}]