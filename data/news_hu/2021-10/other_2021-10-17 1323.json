[{"date": "2021-10-17 13:23", "url": "https://koronavirus.gov.hu/cikkek/orban-viktor-megkapta-harmadik-oltast", "h1": " Orb\u00e1n Viktor megkapta a harmadik olt\u00e1st", "body": "\n\u00a0Megkapta a koronav\u00edrus elleni harmadik olt\u00e1st Orb\u00e1n Viktor minisztereln\u00f6k, sajt\u00f3f\u0151n\u00f6ke t\u00e1j\u00e9koztat\u00e1sa szerint a Moderna vakcin\u00e1j\u00e1t vette fel.\n\n\n\u00a0\u00a0Orb\u00e1n Viktor a Facebook-oldal\u00e1ra \"H\u00e1rom a magyar igazs\u00e1g\" c\u00edmmel vas\u00e1rnap t\u00f6lt\u00f6tt fel egy vide\u00f3t, amelyben az l\u00e1that\u00f3, hogy beadj\u00e1k neki a harmadik olt\u00e1st.\n\u00a0\u00a0\u00a0\u00a0\u00a0\u00a0A felv\u00e9telen l\u00e1that\u00f3 a korm\u00e1nyf\u0151nek az olt\u00f3orvossal folytatott r\u00f6vid besz\u00e9lget\u00e9se, amelyben Orb\u00e1n Viktor t\u00f6bbek k\u00f6z\u00f6tt afel\u0151l \u00e9rdekl\u0151dik, hogy v\u00e1rhat\u00f3-e aznap b\u00e1rmilyen k\u00f6vetkezm\u00e9nye - alusz\u00e9konys\u00e1g, f\u00e1jdalom - az olt\u00e1snak, megjegyezve, hogy sz\u00ednh\u00e1zjegye van. Az olt\u00f3orvos k\u00f6z\u00f6lte, hogy izomf\u00e1jdalmat \u00e9s egy kis f\u00e1rad\u00e9konys\u00e1got szoktak tapasztalni az olt\u00e1s ut\u00e1n, de a minisztereln\u00f6k nyugodtan elmehet sz\u00ednh\u00e1zba.\n\u00a0\u00a0\u00a0\u00a0\u00a0\u00a0Havasi Bertalan, a Minisztereln\u00f6ki Sajt\u00f3iroda vezet\u0151je az MTI megkeres\u00e9s\u00e9re azt mondta: \"az olt\u00f3orvos harmadik olt\u00e1sk\u00e9nt Modern\u00e1t javasolt a minisztereln\u00f6knek, \u00edgy azt vette fel\".\n\u00a0\nMTI 2021. okt\u00f3ber 17.\n\n"}]