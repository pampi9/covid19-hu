[{"date": "2021-10-08 15:30", "url": "https://koronavirus.gov.hu/cikkek/emmi-januartol-emelkedik-szocialis-dolgozok-fizetese", "h1": "Emmi: janu\u00e1rt\u00f3l emelkedik a szoci\u00e1lis dolgoz\u00f3k fizet\u00e9se", "body": "\nJanu\u00e1r elsej\u00e9t\u0151l 20 sz\u00e1zal\u00e9kkal emelkedik a szoci\u00e1lis szektorban dolgoz\u00f3k fizet\u00e9se - t\u00e1j\u00e9koztatta az Emberi Er\u0151forr\u00e1sok Miniszt\u00e9riuma (Emmi) p\u00e9nteken az MTI-t.\n\n\nA k\u00f6zlem\u00e9ny szerint a 20 sz\u00e1zal\u00e9kos b\u00e9remel\u00e9s fenntart\u00f3t\u00f3l f\u00fcggetlen\u00fcl minden \u00e1llami, \u00f6nkorm\u00e1nyzati, egyh\u00e1zi \u00e9s civil fenntart\u00e1s\u00fa szoci\u00e1lis, illetve gyermekv\u00e9delmi int\u00e9zm\u00e9ny vagy szolg\u00e1ltat\u00f3 dolgoz\u00f3j\u00e1nak j\u00e1r 2022. janu\u00e1r 1-j\u00e9t\u0151l.\n\u00a0\u00a0\u00a0\u00a0A szoci\u00e1lis ter\u00fcleten az \u00e1tlagb\u00e9r 2010-ben 137 372 forint volt, az idei esztend\u0151ben pedig 306 073 forintra n\u0151tt - k\u00f6z\u00f6lt\u00e9k, hozz\u00e1t\u00e9ve: a 20 sz\u00e1zal\u00e9kos b\u00e9remel\u00e9ssel a j\u00f6v\u0151 \u00e9vben ezen a ter\u00fcleten az \u00e1tlagb\u00e9r \u00f6sszege 370 ezer forint lesz.\n\u00a0\u00a0\u00a0\u00a0Ez azt jelenti, hogy 2010-hez k\u00e9pest csaknem h\u00e1romszoros\u00e1ra n\u0151 j\u00f6v\u0151re a szoci\u00e1lis dolgoz\u00f3k b\u00e9re - \u00edrta az\u00a0Emmi.\n\nMTI 2021. okt\u00f3ber 8.\n\n"}]