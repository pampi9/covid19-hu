[{"date": "2021-10-25 12:05", "url": "https://koronavirus.gov.hu/cikkek/emmi-iden-mindenki-szamara-ingyenes-az-influenza-elleni-vedooltas-", "h1": "EMMI: Id\u00e9n is mindenki sz\u00e1m\u00e1ra ingyenes az influenza elleni v\u00e9d\u0151olt\u00e1s", "body": "\nTavalyhoz hasonl\u00f3an, id\u00e9n is ingyen biztos\u00edtjuk az influenza elleni v\u00e9d\u0151olt\u00e1st - jelentette be Prof. Dr. K\u00e1sler Mikl\u00f3s, az Emberi Er\u0151forr\u00e1sok Miniszt\u00e9rium\u00e1nak minisztere.\n\n\u00a0 \u00a0\nA korm\u00e1ny \u00e9s az Emberi Er\u0151forr\u00e1sok Miniszt\u00e9riuma elk\u00f6telezett abban, hogy minden magyar \u00e1llampolg\u00e1r sz\u00e1m\u00e1ra t\u00e9r\u00edt\u00e9smenetesen biztos\u00edtsa az influenza elleni olt\u00e1st, nemcsak az id\u0151sek, \u00e9s a kock\u00e1zati csoportba tartoz\u00f3k sz\u00e1m\u00e1ra.\n\u00a0\u00a0\u00a0\u00a0Az influenza elleni olt\u00e1s felv\u00e9tele az\u00e9rt is k\u00fcl\u00f6n\u00f6sen fontos, mert a koronav\u00edrus-fert\u0151z\u00e9s magasabb kock\u00e1zatot jelent, ha m\u00e1s betegs\u00e9ggel is egy\u00fctt j\u00e1r.\u00a0\u00a0Ez\u00e9rt a korm\u00e1ny mindenkit arra biztat, hogy \u00e9ljen az influenza elleni ingyenes v\u00e9d\u0151olt\u00e1s lehet\u0151s\u00e9g\u00e9vel. A h\u00e1ziorvosokn\u00e1l \u00e9s az \u00fczemorvosokn\u00e1l napokon bel\u00fcl el\u00e9rhet\u0151v\u00e9 v\u00e1lik\u00a0\u00a0az influenza elleni v\u00e9d\u0151olt\u00e1s.\n\u00a0\u00a0\u00a0\u00a0Az influenza elleni v\u00e9d\u0151olt\u00e1sok els\u0151dleges c\u00e9lja az egy\u00e9ni v\u00e9delem, \u00edgy felv\u00e9tele k\u00fcl\u00f6n\u00f6sen aj\u00e1nlott azok sz\u00e1m\u00e1ra, akikn\u00e9l az influenza fert\u0151z\u00e9s vagy az ahhoz t\u00e1rsul\u00f3 sz\u00f6v\u0151dm\u00e9nyek nagy kock\u00e1zatot jelentenek.\n\n\u00a0\u00a0\u00a0\u00a0Kiad\u00f3: Emberi Er\u0151forr\u00e1sok Miniszt\u00e9riuma\n\nMTI 2021. okt\u00f3ber 25.\n\n"}]