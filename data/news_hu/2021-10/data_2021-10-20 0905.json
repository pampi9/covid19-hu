[{"date": "2021-10-20 09:05", "url": "https://koronavirus.gov.hu/cikkek/5-millio-929-ezer-beoltott-1-668-az-uj-fertozott-elhunyt-30-beteg", "h1": "5 milli\u00f3 929 ezer a beoltott, 1 668 az \u00faj fert\u0151z\u00f6tt, elhunyt 30 beteg", "body": "\nA beoltottak sz\u00e1ma 5 929\u00a0164, k\u00f6z\u00fcl\u00fck 5 706\u00a0773 f\u0151 m\u00e1r a m\u00e1sodik olt\u00e1s\u00e1t is megkapta, 1 milli\u00f3 33 ezren pedig m\u00e1r a harmadik olt\u00e1st is felvett\u00e9k. \u00d6sszesen 1\u00a0668 \u00faj fert\u0151z\u00f6ttet igazoltak, ezzel a j\u00e1rv\u00e1ny kezdete \u00f3ta \u00f6sszesen 838\u00a0916 f\u0151re n\u0151tt a beazonos\u00edtott fert\u0151z\u00f6ttek sz\u00e1ma. Elhunyt 30 t\u00f6bbs\u00e9g\u00e9ben id\u0151s, kr\u00f3nikus beteg, \u00edgy az elhunytak sz\u00e1ma 30\u00a0448 f\u0151re emelkedett. A gy\u00f3gyultak sz\u00e1ma folyamatosan n\u0151, jelenleg 792\u00a0757 f\u0151, az akt\u00edv fert\u0151z\u00f6ttek sz\u00e1ma pedig 15\u00a0711 f\u0151re emelkedett. 1\u00a0058 koronav\u00edrusos beteget \u00e1polnak k\u00f3rh\u00e1zban, k\u00f6z\u00fcl\u00fck 145-en vannak l\u00e9legeztet\u0151g\u00e9pen. Az \u00faj megbeteged\u00e9seket a delta v\u00edrusmut\u00e1ns okozza, a legnagyobb vesz\u00e9lyben a beoltatlanok vannak, ez\u00e9rt k\u00e9rj\u00fck \u0151ket, hogy regisztr\u00e1ljanak \u00e9s vegy\u00e9k fel az olt\u00e1st miel\u0151bb.\u00a0\n\nA beoltottak kevesebb mint 1%-a betegszik meg, \u00e9s a betegs\u00e9g lefoly\u00e1sa az oltottakn\u00e1l \u00e1ltal\u00e1ban j\u00f3val enyh\u00e9bb. A magyar lakoss\u00e1g t\u00f6bbs\u00e9ge regisztr\u00e1lt v\u00e9d\u0151olt\u00e1sra \u00e9s m\u00e1r fel is vette azt, aki m\u00e9g nem, az tov\u00e1bbra is megteheti a\u00a0www.vakcinainfo.gov.hu\u00a0honlapon.\n\nA regisztr\u00e1ci\u00f3 ut\u00e1n a h\u00e1ziorvosn\u00e1l \u00e9s az interneten is lehet\u0151s\u00e9g van olt\u00e1sra id\u0151pontot foglalni a \u00a0www.eeszt.gov.hu\u00a0honlapon. Az id\u0151pontfoglal\u00f3ban minden \u00e9rv\u00e9nyes regisztr\u00e1ci\u00f3val rendelkez\u0151 tud olt\u00e1sra id\u0151pontot foglalni els\u0151, elmaradt m\u00e1sodik \u00e9s harmadik olt\u00e1sra is.\u00a0\n\u00dajabb k\u00f6zel 800 ezer antig\u00e9n gyorstesztet biztos\u00edt a korm\u00e1ny a h\u00e1ziorvosoknak, hogy ezzel is seg\u00edtse a j\u00e1rv\u00e1ny megf\u00e9kez\u00e9s\u00e9t. A h\u00e1ziorvosok eddig is v\u00e9geztek gyorstesztet most m\u00e9g t\u00f6bb lehet\u0151s\u00e9g\u00fck lesz arra, hogy kisz\u0171rj\u00e9k koronav\u00edrus-gyan\u00fas betegeket a nagysz\u00e1m\u00fa szezon\u00e1lis l\u00e9g\u00fati betegs\u00e9gek t\u00fcneteivel jelentkez\u0151k k\u00f6z\u00fcl. A koronav\u00edrus gyan\u00far\u00f3l tov\u00e1bbra is a h\u00e1ziorvos d\u00f6nt.\n\n"}]