[{"date": "2021-10-01 08:43", "url": "https://koronavirus.gov.hu/cikkek/5-millio-891-ezer-beoltott-679-az-uj-fertozott-elhunyt-9-beteg", "h1": "5 milli\u00f3 891 ezer a beoltott, 679 az \u00faj fert\u0151z\u00f6tt, elhunyt 9 beteg", "body": "\nA beoltottak sz\u00e1ma 5 891\u00a0228, k\u00f6z\u00fcl\u00fck 5 651\u00a0539 f\u0151 m\u00e1r a m\u00e1sodik olt\u00e1s\u00e1t is megkapta, 784 ezren pedig m\u00e1r a harmadik olt\u00e1st is felvett\u00e9k. 679 \u00faj fert\u0151z\u00f6ttet igazoltak, ezzel a j\u00e1rv\u00e1ny kezdete \u00f3ta \u00f6sszesen 823\u00a0384 f\u0151re n\u0151tt a beazonos\u00edtott fert\u0151z\u00f6ttek sz\u00e1ma. Elhunyt 9 beteg, \u00edgy az elhunytak sz\u00e1ma 30\u00a0199 f\u0151re emelkedett. A gy\u00f3gyultak sz\u00e1ma folyamatosan n\u0151, jelenleg 785\u00a0646 f\u0151, az akt\u00edv fert\u0151z\u00f6ttek sz\u00e1ma pedig 7\u00a0539 f\u0151re emelkedett. 533 koronav\u00edrusos beteget \u00e1polnak k\u00f3rh\u00e1zban, k\u00f6z\u00fcl\u00fck 84-en vannak l\u00e9legeztet\u0151g\u00e9pen. Az \u00faj megbeteged\u00e9seket a delta v\u00edrusmut\u00e1ns okozza, a legnagyobb vesz\u00e9lyben a beoltatlanok vannak, ez\u00e9rt k\u00e9rj\u00fck \u0151ket, hogy regisztr\u00e1ljanak \u00e9s vegy\u00e9k fel az olt\u00e1st miel\u0151bb.\n\nOrb\u00e1n Viktor minisztereln\u00f6k p\u00e9ntek reggeli nyilatkozat\u00e1ban a j\u00e1rv\u00e1nnyal kapcsolatban kifejtette, hogy az olt\u00e1s m\u0171k\u00f6dik, az oltatlans\u00e1g pedig kock\u00e1zat, ez\u00e9rt arra k\u00e9rt mindenkit, hogy vegye fel az olt\u00e1st. A korm\u00e1nyf\u0151 bejelentette, hogy a gazdas\u00e1gi n\u00f6veked\u00e9snek k\u00f6sz\u00f6nhet\u0151en az \u0151szi nyugd\u00edjpr\u00e9mium \u00f6sszege minden nyugd\u00edjn\u00e1l 80 ezer forint lesz.\nA koronav\u00edrus delta vari\u00e1nsa miatt t\u00f6bb orsz\u00e1gban \u00e9s haz\u00e1nkban is \u00fajra emelkedik a fert\u0151z\u00f6ttek sz\u00e1ma. A j\u00e1rv\u00e1ny mostani hull\u00e1m\u00e1ban azonban nagy el\u0151ny, hogy m\u00e1r van vakcina \u00e9s a legt\u00f6bben fel is vett\u00e9k az olt\u00e1st, amely a leger\u0151sebb v\u00e9delmet jelenti a v\u00edrus ellen. A beoltottak kevesebb mint 1%-a betegszik meg, \u00e9s a betegs\u00e9g lefoly\u00e1sa az oltottakn\u00e1l \u00e1ltal\u00e1ban j\u00f3val enyh\u00e9bb. A magyar lakoss\u00e1g t\u00f6bbs\u00e9ge regisztr\u00e1lt v\u00e9d\u0151olt\u00e1sra \u00e9s m\u00e1r fel is vette azt. Annak sem k\u00e9s\u0151, aki m\u00e9g nem vett fel az olt\u00e1st.\u00a0 A magyar lakoss\u00e1g t\u00f6bbs\u00e9ge regisztr\u00e1lt v\u00e9d\u0151olt\u00e1sra \u00e9s m\u00e1r fel is vette azt, aki m\u00e9g nem, az tov\u00e1bbra is megteheti a\u00a0www.vakcinainfo.gov.hu\u00a0honlapon. A regisztr\u00e1ci\u00f3 ut\u00e1n a h\u00e1ziorvosn\u00e1l \u00e9s az interneten is lehet\u0151s\u00e9g van olt\u00e1sra id\u0151pontot foglalni:\u00a0www.eeszt.gov.hu\nAz \u00e1toltotts\u00e1g tov\u00e1bbi n\u00f6vel\u00e9se\u00a0\u00e9s a koronav\u00edrus-fert\u0151z\u00e9s s\u00falyos lefoly\u00e1s\u00e1nak megel\u0151z\u00e9se \u00e9rdek\u00e9ben az internetes id\u0151pontfoglal\u00f3ban a hat\u00e1rid\u0151n t\u00fali, valamilyen okn\u00e1l fogva elmaradt m\u00e1sodik olt\u00e1sokra is lehet m\u00e1r id\u0151pontot foglalni. Teh\u00e1t \u00edgy az is k\u00f6nnyen be tudja p\u00f3tolni a m\u00e1sodik olt\u00e1s\u00e1t, akinek m\u00e1r kor\u00e1bban fel kellett volna vennie azt, de elmulasztotta.\u00a0 Sz\u00e1mukra az id\u0151pontfoglal\u00f3 ugyanazt a vakcin\u00e1t\u00a0 aj\u00e1nlja fel, amellyel az els\u0151 olt\u00e1s is t\u00f6rt\u00e9nt.\u00a0https://koronavirus.gov.hu/cikkek/az-elmaradt-masodik-oltasokra-lehet-mar-idopontot-foglalni\nA korm\u00e1ny megkezdte a nemzeti konzult\u00e1ci\u00f3b\u00f3l fakad\u00f3\u00a0d\u00f6nt\u00e9sek meghozatal\u00e1t is. A korm\u00e1ny alkotm\u00e1nyos v\u00e9delmet k\u00edv\u00e1n adni a csal\u00e1dt\u00e1mogat\u00e1soknak, a munk\u00e1t terhel\u0151 alacsonyabb ad\u00f3knak \u00e9s a nyugd\u00edjaknak. Mindemellett a korm\u00e1ny m\u00e1r d\u00f6nt\u00f6tt a hitelmorat\u00f3rium meghosszabb\u00edt\u00e1s\u00e1r\u00f3l, valamint a csal\u00e1di ad\u00f3visszat\u00e9r\u00edt\u00e9sr\u0151l. A\u00a0gyermekes sz\u00fcl\u0151k ad\u00f3visszat\u00e9r\u00edt\u00e9s\u00e9t mindk\u00e9t dolgoz\u00f3 sz\u00fcl\u0151 megkapja febru\u00e1rban \u00e9s a v\u00e1llalkoz\u00f3k is jogosultak lesznek r\u00e1, az int\u00e9zked\u00e9s 1,9 milli\u00f3 sz\u00fcl\u0151 sz\u00e1m\u00e1ra mintegy 600 milli\u00e1rd forintos\u00a0t\u00e1mogat\u00e1st jelent. Mindez annak az k\u00f6sz\u00f6nhet\u0151, hogy\u00a0 a sikeres \u00fajraind\u00edt\u00e1snak k\u00f6sz\u00f6nhet\u0151en dinamikusan n\u0151 a magyar gazdas\u00e1g.\n\n"}]