[{"date": "2021-10-21 09:58", "url": "https://koronavirus.gov.hu/cikkek/varga-mihaly-210-milliard-forint-fejlesztesi-forrast-kaphat-1700-magyar-vallalkozas", "h1": "Varga Mih\u00e1ly: 210 milli\u00e1rd forint fejleszt\u00e9si forr\u00e1st kaphat 1700 magyar v\u00e1llalkoz\u00e1s", "body": "\nKiemelked\u0151en magas, 210 milli\u00e1rd forintnyi fejleszt\u00e9si forr\u00e1sr\u00f3l d\u00f6nt\u00f6tt a korm\u00e1ny 1700 v\u00e1llalkoz\u00e1s r\u00e9sz\u00e9re - jelentette be a p\u00e9nz\u00fcgyminiszter cs\u00fct\u00f6rt\u00f6k\u00f6n a Facebook-oldal\u00e1n.\n\n\nVarga Mih\u00e1ly a k\u00f6z\u00f6ss\u00e9gi oldal\u00e1ra feltett vide\u00f3ban azt mondta, a v\u00e1llalkoz\u00e1sok a t\u00e1mogat\u00e1sb\u00f3l els\u0151sorban a hat\u00e9konys\u00e1gukat \u00e9s a versenyk\u00e9pess\u00e9g\u00fcket n\u00f6velhetik. A c\u00e9gek \u00faj technol\u00f3gi\u00e1kat, modernebb eszk\u00f6z\u00f6ket v\u00e1s\u00e1rolhatnak \u00e9s er\u0151s\u00edthetik a digit\u00e1lis fejl\u0151d\u00e9s\u00fcket - hangs\u00falyozta.\n\u00a0\u00a0\u00a0\u00a0A Ginop plusz j\u00falius k\u00f6zep\u00e9n megny\u00edl\u00f3 p\u00e1ly\u00e1zat\u00e1ra minden v\u00e1rakoz\u00e1st meghalad\u00f3 sz\u00e1m\u00fa k\u00e9relem \u00e9rkezett - mondta.\n\u00a0\u00a0\u00a0\u00a0Az\u00e9rt, hogy a gazdas\u00e1g \u00fajraind\u00edt\u00e1s\u00e1t min\u00e9l gyorsabban t\u00e1mogatni tudja a korm\u00e1ny, felgyors\u00edtott\u00e1k a p\u00e1ly\u00e1zatok elb\u00edr\u00e1l\u00e1s\u00e1t, \u00edgy rekordid\u0151, k\u00e9t \u00e9s f\u00e9l h\u00f3nap alatt megsz\u00fclettek a d\u00f6nt\u00e9sek - ismertette.\n\u00a0\u00a0\u00a0\u00a0Jelezte, hogy az \"\u00fajraind\u00edt\u00e1sban el\u00e9rt l\u00e9p\u00e9sel\u0151ny\u00fcnk meg\u0151rz\u00e9s\u00e9t\" seg\u00edti, hogy a kifizet\u00e9sekkel nem v\u00e1rj\u00e1k meg az uni\u00f3s forr\u00e1sok be\u00e9rkez\u00e9s\u00e9t, a magyar k\u00f6lts\u00e9gvet\u00e9s megel\u0151legezi a teljes \u00f6sszeget.\n\nMTI 2021. okt\u00f3ber 21.\n\n"}]