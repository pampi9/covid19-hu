[{"date": "2021-10-08 08:59", "url": "https://koronavirus.gov.hu/cikkek/5-millio-906-ezer-beoltott-774-az-uj-fertozott-elhunyt-16-beteg", "h1": "5 milli\u00f3 906 ezer a beoltott, 774 az \u00faj fert\u0151z\u00f6tt, elhunyt 16 beteg", "body": "\nA beoltottak sz\u00e1ma 5 905\u00a0837, k\u00f6z\u00fcl\u00fck 5 674\u00a0182 f\u0151 m\u00e1r a m\u00e1sodik olt\u00e1s\u00e1t is megkapta, 877 ezren pedig m\u00e1r a harmadik olt\u00e1st is felvett\u00e9k. 774 \u00faj fert\u0151z\u00f6ttet igazoltak, ezzel a j\u00e1rv\u00e1ny kezdete \u00f3ta \u00f6sszesen 827\u00a0410 f\u0151re n\u0151tt a beazonos\u00edtott fert\u0151z\u00f6ttek sz\u00e1ma. Elhunyt 16 t\u00f6bbs\u00e9g\u00e9ben id\u0151s, kr\u00f3nikus beteg, \u00edgy az elhunytak sz\u00e1ma 30\u00a0275 f\u0151re emelkedett. A gy\u00f3gyultak sz\u00e1ma folyamatosan n\u0151, jelenleg 788\u00a0014 f\u0151, az akt\u00edv fert\u0151z\u00f6ttek sz\u00e1ma pedig 9\u00a0121 f\u0151re emelkedett. 650 koronav\u00edrusos beteget \u00e1polnak k\u00f3rh\u00e1zban, k\u00f6z\u00fcl\u00fck 100-an vannak l\u00e9legeztet\u0151g\u00e9pen. Az \u00faj megbeteged\u00e9seket a delta v\u00edrusmut\u00e1ns okozza, a legnagyobb vesz\u00e9lyben a beoltatlanok vannak, ez\u00e9rt k\u00e9rj\u00fck \u0151ket, hogy regisztr\u00e1ljanak \u00e9s vegy\u00e9k fel az olt\u00e1st miel\u0151bb.\n\nOrb\u00e1n Viktor minisztereln\u00f6k a reggeli r\u00e1di\u00f3interj\u00faban a j\u00e1rv\u00e1nnyal kapcsolatban kifejtette, hogy a v\u00edrus ellen csak az olt\u00e1s seg\u00edt, aki nem veszi fel, k\u00f6nnyen megfert\u0151z\u0151dhet. \u0150sszel a v\u00edrus gyorsabban terjed, \u00e9s az olt\u00e1sellenes \u00e1lh\u00edrek miatt m\u00e9g mindig sokan vannak olyanok, akik nem oltatt\u00e1k be magukat, ez\u00e9rt a korm\u00e1nyf\u0151 mindenkit az olt\u00e1s felv\u00e9tel\u00e9re biztatott. Orb\u00e1n Viktor a gazdas\u00e1g \u00fajraind\u00edt\u00e1s\u00e1r\u00f3l elmondta, hogy siker\u00fclt el\u00e9rni a j\u00e1rv\u00e1ny el\u0151tti teljes\u00edtm\u00e9nyt, \u00e9s ez a magyar embereknek k\u00f6sz\u00f6nhet\u0151.\nA koronav\u00edrus delta vari\u00e1nsa miatt t\u00f6bb orsz\u00e1gban \u00e9s haz\u00e1nkban is \u00fajra emelkedik a fert\u0151z\u00f6ttek sz\u00e1ma. A j\u00e1rv\u00e1ny mostani hull\u00e1m\u00e1ban azonban nagy el\u0151ny, hogy m\u00e1r van vakcina \u00e9s a legt\u00f6bben fel is vett\u00e9k az olt\u00e1st, amely a leger\u0151sebb v\u00e9delmet jelenti a v\u00edrus ellen. A beoltottak kevesebb mint 1%-a betegszik meg, \u00e9s a betegs\u00e9g lefoly\u00e1sa az oltottakn\u00e1l \u00e1ltal\u00e1ban j\u00f3val enyh\u00e9bb. A magyar lakoss\u00e1g t\u00f6bbs\u00e9ge regisztr\u00e1lt v\u00e9d\u0151olt\u00e1sra \u00e9s m\u00e1r fel is vette azt. Annak sem k\u00e9s\u0151, aki m\u00e9g nem vett fel az olt\u00e1st.\u00a0 A magyar lakoss\u00e1g t\u00f6bbs\u00e9ge regisztr\u00e1lt v\u00e9d\u0151olt\u00e1sra \u00e9s m\u00e1r fel is vette azt, aki m\u00e9g nem, az tov\u00e1bbra is megteheti a\u00a0www.vakcinainfo.gov.hu\u00a0honlapon.\n\n\n\n\n\n\n\n\n\n\n\nVakcinainf\u00f3\nwww.vakcinainfo.gov.hu\nEzen az oldalon lehet regisztr\u00e1lni a koronav\u00edrus elleni olt\u00e1sra. Az olt\u00e1s \u00f6nk\u00e9ntes \u00e9s ingyenes. Amennyiben szeretn\u00e9 beoltatni mag\u00e1t, regisztr\u00e1ljon most.\n\n\n\n\n\n\n\n\nA regisztr\u00e1ci\u00f3 ut\u00e1n a h\u00e1ziorvosn\u00e1l \u00e9s az interneten is lehet\u0151s\u00e9g van olt\u00e1sra id\u0151pontot foglalni:\u00a0www.eeszt.gov.hu. Az id\u0151pontfoglal\u00f3 tov\u00e1bbra is folyamatosan nyitva van \u00e9s minden \u00e9rv\u00e9nyes regisztr\u00e1ci\u00f3val rendelkez\u0151 tud olt\u00e1sra id\u0151pontot foglalni els\u0151, elmaradt m\u00e1sodik \u00e9s harmadik olt\u00e1sra is. B\u0151vebben:\u00a0https://koronavirus.gov.hu/cikkek/folyamatosan-nyitva-van-az-online-idopontfoglalo-2\n\n"}]