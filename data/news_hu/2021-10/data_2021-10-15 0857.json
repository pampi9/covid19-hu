[{"date": "2021-10-15 08:57", "url": "https://koronavirus.gov.hu/cikkek/5-millio-920-ezer-beoltott-1249-az-uj-fertozott-elhunyt-10-beteg", "h1": "5 milli\u00f3 920 ezer a beoltott, 1249 az \u00faj fert\u0151z\u00f6tt, elhunyt 10 beteg", "body": "\nA beoltottak sz\u00e1ma 5 919 930, k\u00f6z\u00fcl\u00fck 5 694 336 f\u0151 m\u00e1r a m\u00e1sodik olt\u00e1s\u00e1t is megkapta, 973 ezren pedig m\u00e1r a harmadik olt\u00e1st is felvett\u00e9k. 1249 \u00faj fert\u0151z\u00f6ttet igazoltak, ezzel a j\u00e1rv\u00e1ny kezdete \u00f3ta \u00f6sszesen 833 115 f\u0151re n\u0151tt a beazonos\u00edtott fert\u0151z\u00f6ttek sz\u00e1ma. Elhunyt 10 t\u00f6bbs\u00e9g\u00e9ben id\u0151s, kr\u00f3nikus beteg, \u00edgy az elhunytak sz\u00e1ma 30\u00a0351 f\u0151re emelkedett. A gy\u00f3gyultak sz\u00e1ma folyamatosan n\u0151, jelenleg 790 646 f\u0151, az akt\u00edv fert\u0151z\u00f6ttek sz\u00e1ma pedig 12 118 f\u0151re emelkedett. 800 koronav\u00edrusos beteget \u00e1polnak k\u00f3rh\u00e1zban, k\u00f6z\u00fcl\u00fck 124-en vannak l\u00e9legeztet\u0151g\u00e9pen. Orb\u00e1n Viktor minisztereln\u00f6k p\u00e9nteki r\u00e1di\u00f3 interj\u00faj\u00e1ban felh\u00edvta a figyelmet, hogy a negyedik hull\u00e1m lassan beker\u00edti Magyarorsz\u00e1got, a delta vari\u00e1ns sokkal agressz\u00edvabb, mint a kor\u00e1bbiak voltak, ez\u00e9rt abb\u00f3l kell kiindulni mindenkinek, hogy a vesz\u00e9ly sokkal nagyobb, mint kor\u00e1bban volt. Ez\u00e9rt a korm\u00e1nyf\u0151 tov\u00e1bbra is az olt\u00e1s felv\u00e9tel\u00e9re k\u00e9ri az embereket.\n\nAz \u00faj megbeteged\u00e9seket a delta v\u00edrusmut\u00e1ns okozza, a legnagyobb vesz\u00e9lyben a beoltatlanok vannak, ez\u00e9rt k\u00e9rj\u00fck \u0151ket, hogy regisztr\u00e1ljanak \u00e9s vegy\u00e9k fel az olt\u00e1st miel\u0151bb.\u00a0 A beoltottak kevesebb mint 1%-a betegszik meg, \u00e9s a betegs\u00e9g lefoly\u00e1sa az oltottakn\u00e1l \u00e1ltal\u00e1ban j\u00f3val enyh\u00e9bb. A magyar lakoss\u00e1g t\u00f6bbs\u00e9ge regisztr\u00e1lt v\u00e9d\u0151olt\u00e1sra \u00e9s m\u00e1r fel is vette azt, aki m\u00e9g nem, az tov\u00e1bbra is megteheti a\u00a0www.vakcinainfo.gov.hu\u00a0honlapon.\nA regisztr\u00e1ci\u00f3 ut\u00e1n a h\u00e1ziorvosn\u00e1l \u00e9s az interneten is lehet\u0151s\u00e9g van olt\u00e1sra id\u0151pontot foglalni a \u00a0www.eeszt.gov.hu\u00a0honlapon. Az id\u0151pontfoglal\u00f3ban minden \u00e9rv\u00e9nyes regisztr\u00e1ci\u00f3val rendelkez\u0151 tud olt\u00e1sra id\u0151pontot foglalni els\u0151, elmaradt m\u00e1sodik \u00e9s harmadik olt\u00e1sra is.\u00a0\n\n"}]