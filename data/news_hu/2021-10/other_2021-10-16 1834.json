[{"date": "2021-10-16 18:34", "url": "https://koronavirus.gov.hu/cikkek/novak-katalin-mar-tobb-mint-50-ezer-csalad-igenyelt-otthonfelujitasi-tamogatast", "h1": "Nov\u00e1k Katalin: m\u00e1r t\u00f6bb mint 50 ezer csal\u00e1d ig\u00e9nyelt otthonfel\u00faj\u00edt\u00e1si t\u00e1mogat\u00e1st", "body": "\nT\u00f6bb mint 50 ezer csal\u00e1d ig\u00e9nyelt m\u00e1r otthonfel\u00faj\u00edt\u00e1si t\u00e1mogat\u00e1st \u00f6sszesen mintegy 65 milli\u00e1rd forint \u00e9rt\u00e9kben - mondta a k\u00f6z\u00f6ss\u00e9gi oldal\u00e1n szombaton k\u00f6zz\u00e9tett vide\u00f3j\u00e1ban Nov\u00e1k Katalin.\n\n\nA csal\u00e1dok\u00e9rt felel\u0151s t\u00e1rca n\u00e9lk\u00fcli miniszter hangs\u00falyozta, hogy a t\u00e1mogat\u00e1s nyertesei jobb k\u00f6r\u00fclm\u00e9nyek k\u00f6z\u00f6tt nevelhetik a gyermekeiket.\nHozz\u00e1tette, hogy b\u0151v\u00fclt a jogosultak k\u00f6re, 5 ezer forint alatti k\u00f6ztartoz\u00e1ssal is lehet p\u00e1ly\u00e1zni. Ha teh\u00e1t kor\u00e1bban emiatt nem siker\u00fclt, a v\u00e1ltoz\u00e1s miatt \u00e9rdemes \u00fajra jelentkezni - fogalmazott.\nNov\u00e1k Katalin kiemelte, hogy a csal\u00e1dok otthonfel\u00faj\u00edt\u00e1si t\u00e1mogat\u00e1s\u00e1t hamarosan sz\u00fclet\u0151 gyermekkel is lehet ig\u00e9nyelni. Az ak\u00e1r 3 milli\u00f3 forint nem visszafizetend\u0151 t\u00e1mogat\u00e1s mellett kedvez\u0151 kamatra 6 milli\u00f3 forint otthonfel\u00faj\u00edt\u00e1si k\u00f6lcs\u00f6n is ig\u00e9nyelhet\u0151.\n\nMTI\u00a0\n\n"}]