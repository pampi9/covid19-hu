[{"date": "2021-10-08 10:33", "url": "https://koronavirus.gov.hu/cikkek/szijjarto-ezer-doboz-favipiravir-gyogyszert-kuld-magyarorszag-romanianak", "h1": "Szijj\u00e1rt\u00f3: ezer doboz favipiravir gy\u00f3gyszert k\u00fcld Magyarorsz\u00e1g Rom\u00e1ni\u00e1nak", "body": "\nA j\u00f6v\u0151 h\u00e9t elej\u00e9n ezer doboz favipiravir gy\u00f3gyszert k\u00fcld Magyarorsz\u00e1g Rom\u00e1ni\u00e1nak - jelentette be a k\u00fclgazdas\u00e1gi \u00e9s k\u00fcl\u00fcgyminiszter p\u00e9nteken a Facebookon.\n\n\nSzijj\u00e1rt\u00f3 P\u00e9ter azt \u00edrta, a j\u00e1rv\u00e1ny negyedik hull\u00e1ma minden k\u00e9ts\u00e9get kiz\u00e1r\u00f3an meg\u00e9rkezett. \"Akik nincsenek beoltva, k\u00f6nnyen bajba ker\u00fclhetnek. Ez vil\u00e1gszerte beigazol\u00f3dott. Az alacsonyabb \u00e1toltotts\u00e1gi szinttel rendelkez\u0151 orsz\u00e1gok s\u00falyosabb probl\u00e9m\u00e1kkal n\u00e9znek szembe\" - fogalmazott.\n\u00a0\u00a0\u00a0\u00a0Rom\u00e1ni\u00e1ban pedig a baj \"cs\u0151st\u00fcl j\u00f6tt\", mindenki hallhatott a sz\u00f6rny\u0171 k\u00f3rh\u00e1zt\u0171zr\u0151l a m\u00falt h\u00e9ten - eml\u00e9keztetett. Azon vagyunk, hogy seg\u00edts\u00fcnk szomsz\u00e9dainkon, rendszeresen konzult\u00e1lunk is err\u0151l Kelemen Hunorral, Rom\u00e1nia minisztereln\u00f6k-helyettes\u00e9vel - \u00edrta.\n\u00a0\u00a0\u00a0\u00a0\"Els\u0151 l\u00e9p\u00e9sben j\u00f6v\u0151 h\u00e9t elej\u00e9n ezer doboz favipiravir gy\u00f3gyszert k\u00fcld\u00fcnk. Ezzel a gy\u00f3gyszerrel - adott esetben - j\u00f3 es\u00e9ly lehet a s\u00falyosabb t\u00fcnetek elker\u00fcl\u00e9s\u00e9re vagy kezel\u00e9s\u00e9re\" - fogalmazott a t\u00e1rcavezet\u0151, hozz\u00e1t\u00e9ve, min\u00e9l eredm\u00e9nyesebb a szomsz\u00e9dok v\u00e9dekez\u00e9se, ann\u00e1l jobb nek\u00fcnk.\n\u00a0\u00a0\u00a0\u00a0A tov\u00e1bbi seg\u00edts\u00e9gr\u0151l folytatj\u00e1k az egyeztet\u00e9seket - olvashat\u00f3 Szijj\u00e1t\u00f3 P\u00e9ter bejegyz\u00e9s\u00e9ben.\n\nMTI 2021. okt\u00f3ber 8.\n\n"}]