[{"date": "2021-10-15 09:52", "url": "https://koronavirus.gov.hu/cikkek/szijjarto-400-400-ezer-vakcinat-adott-el-magyarorszag-vietnamnak-es-thaifoldnek", "h1": "Szijj\u00e1rt\u00f3: 400-400 ezer vakcin\u00e1t adott el Magyarorsz\u00e1g Vietnamnak \u00e9s Thaif\u00f6ldnek", "body": "\nBeszerz\u00e9si \u00e1ron 400-400 ezer vakcin\u00e1t adott el Magyarorsz\u00e1g Vietnamnak \u00e9s Thaif\u00f6ldnek - k\u00f6z\u00f6lte a k\u00fclgazdas\u00e1gi \u00e9s k\u00fcl\u00fcgyminiszter p\u00e9nteken a Facebook-oldal\u00e1n.\n\n\nSzijj\u00e1rt\u00f3 P\u00e9ter azt \u00edrta, h\u00e1rom hete, az ENSZ-k\u00f6zgy\u0171l\u00e9s\u00e9n, New York-ban \u00e1llapodott meg a thaif\u00f6ldi \u00e9s a vietnami koll\u00e9g\u00e1j\u00e1val, hogy 400-400 ezer vakcin\u00e1t adnak el nekik beszerz\u00e9si \u00e1ron, olt\u00e1si programjuk felp\u00f6rget\u00e9se \u00e9rdek\u00e9ben.\n\u00a0\u00a0\u00a0\u00a0Vietnamba szerd\u00e1n, Thaif\u00f6ldre pedig cs\u00fct\u00f6rt\u00f6k\u00f6n el is mentek a sz\u00e1ll\u00edtm\u00e1nyok - tette hozz\u00e1.\n\u00a0\u00a0\u00a0\u00a0\"Az \u00e9v eleji sikeres vakcinav\u00e1s\u00e1rl\u00e1si programunkkal siker\u00fclt elker\u00fcln\u00fcnk, hogy olyan helyzetbe ker\u00fclj\u00fcnk, mint a vil\u00e1g sz\u00e1mos orsz\u00e1ga, vagyis hogy nincsen elegend\u0151 olt\u00f3anyag a lakoss\u00e1g beolt\u00e1s\u00e1hoz. T\u00fal azon, hogy minden magyar beolt\u00e1s\u00e1hoz - s\u0151t, a harmadik olt\u00e1sokhoz - sz\u00fcks\u00e9ges vakcina is rendelkez\u00e9sre \u00e1ll, a vil\u00e1g sz\u00e1mos orsz\u00e1g\u00e1nak tudtunk \u00e9s tudunk is seg\u00edteni\" - fogalmazott a miniszter.\n\nMTI 2021. okt\u00f3ber 15.\n\n"}]