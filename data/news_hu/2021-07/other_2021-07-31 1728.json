[{"date": "2021-07-31 17:28", "url": "https://koronavirus.gov.hu/cikkek/emmi-magyarorszagon-fel-kell-keszulni-negyedik-hullamra", "h1": "Emmi: Magyarorsz\u00e1gon is fel kell k\u00e9sz\u00fclni a negyedik hull\u00e1mra", "body": "\n\u00a0Magyarorsz\u00e1gon is fel kell k\u00e9sz\u00fclni a negyedik hull\u00e1mra \u00e9s meg kell tenni minden olyan int\u00e9zked\u00e9st, amit ebben a helyzetben lehet az\u00e9rt, hogy v\u00e9dj\u00fck az emberek eg\u00e9szs\u00e9g\u00e9t \u00e9s \u00e9let\u00e9t - mondta K\u00e1sler Mikl\u00f3s, az emberi er\u0151forr\u00e1sok minisztere az \u00c9letk\u00f6zelben vide\u00f3sorozat eheti r\u00e9sz\u00e9ben.\n\n\nA miniszter a 60 \u00e9v f\u00f6l\u00f6tt be nem oltottak kapcs\u00e1n azt mondta, hogy szem\u00e9ly szerint fogj\u00e1k megkeresni az orvosaik \u0151ket, \u00e9s megpr\u00f3b\u00e1lj\u00e1k vel\u00fck meg\u00e9rtetni, hogy a saj\u00e1t \u00e9let\u00fck \u00e9rdek\u00e9ben v\u00e1llalj\u00e1k az olt\u00e1st.\n\u00a0\u00a0\u00a0\u00a0A j\u00e1rv\u00e1ny\u00fcgyi adatokr\u00f3l az orvos-miniszter elmondta, hogy Angli\u00e1ban 5 h\u00e9t alatt meg\u00f6tsz\u00f6r\u00f6z\u0151d\u00f6tt a fert\u0151z\u00f6ttek sz\u00e1ma. Hollandi\u00e1ban az utols\u00f3 10 napban meredeken emelkedtek a sz\u00e1mok - tette hozz\u00e1.\n\u00a0\u00a0\u00a0\u00a0Izraelben is aggaszt\u00f3ak a fert\u0151z\u00e9s n\u00f6veked\u00e9se - folytatta a miniszter - annak ellen\u00e9re, hogy a lakoss\u00e1g 80 sz\u00e1zal\u00e9k f\u00f6l\u00f6tt \u00e1toltott k\u00e9tszer Pfizer vakcin\u00e1val - tette hozz\u00e1.\n\u00a0\u00a0\u00a0\u00a0Teljesen egy\u00e9rtelm\u0171, hogy a k\u00e9tszer \u00e1toltottak k\u00f6r\u00e9ben is n\u00f6vekszik a fert\u0151z\u00e9s gyakoris\u00e1ga, amib\u0151l az k\u00f6vetkezik, hogy a harmadik olt\u00e1st el\u0151re kell sorolni \u00e9s el kell ind\u00edtani - hangs\u00falyozta K\u00e1sler Mikl\u00f3s.\n\u00a0\u00a0\u00a0\u00a0A harmadik olt\u00e1sr\u00f3l, az EMMI minisztere azt is kijelentette m\u00e9g, hogy nem vagyunk vil\u00e1gels\u0151k, - a vil\u00e1g t\u00f6bb orsz\u00e1g\u00e1ban zajlik m\u00e1r, - tette hozz\u00e1 kiemelve k\u00f6z\u00fcl\u00fck Kanad\u00e1t, a vil\u00e1g legjobb eg\u00e9szs\u00e9g\u00fcgyi rendszer\u00e9vel rendelkezik.\n\u00a0\u00a0\u00a0\u00a0A magyarorsz\u00e1gi szakmai gr\u00e9miumok azokat az olt\u00e1sokat prefer\u00e1lj\u00e1k, amelyik k\u00fcl\u00f6nb\u00f6zik az els\u0151 kett\u0151t\u0151l - emelte ki.\nK\u00e1sler Mikl\u00f3s reag\u00e1lt a Mi Haz\u00e1nk Mozgalom a gyerekek olt\u00e1s\u00e1val kapcsolatos kijelent\u00e9s\u00e9re, miszerint az h\u00e1romszor vesz\u00e9lyesebb, mint maga a fert\u0151z\u00e9s.\n\u00a0\u00a0\u00a0\u00a0Teljes badars\u00e1g! Semmif\u00e9le utal\u00e1s sincs hasonl\u00f3ra, se a szakmai irodalomban.\u00a0\u00a0Az olt\u00e1ssal kapcsolatosan teljesen megalapozatlan h\u00edreket k\u00f6z\u00f6l - hangs\u00falyozta a t\u00e1rcavezet\u0151.\n\u00a0\u00a0\u00a0\u00a0Az interj\u00faba sz\u00f3ba ker\u00fclt, hogy a Demokratikus Koal\u00edci\u00f3 tov\u00e1bbra is a keleti vakcin\u00e1kat t\u00e1madja.\nMagyarorsz\u00e1gon febru\u00e1r 15. \u00e9s j\u00fanius 10. k\u00f6z\u00f6tt 3 \u00e9s f\u00e9lmilli\u00f3 embert oltottak \u00e9s vizsg\u00e1lt\u00e1k statisztikusok, hogy k\u00f6z\u00fcl\u00fck h\u00e1nyan fert\u0151z\u0151dtek meg \u00e9s h\u00e1nyan haltak meg - sz\u00e1molt be a miniszter.\n\u00a0\u00a0\u00a0\u00a0A vakcin\u00e1k a fert\u0151z\u00e9s lehet\u0151s\u00e9g\u00e9t 80%-ban megel\u0151zt\u00e9k - emelte ki.\n\u00a0\u00a0\u00a0\u00a0A Pfizer 84%-kal, a Moderna 88%-kal, az AstraZeneca 73%-kal, Sinopharm 73%-kal, Szputnyik 88%-kal - r\u00e9szletezte a t\u00e9nyeket.\n\u00a0\u00a0\u00a0\u00a0Az Emmi minisztere arr\u00f3l is besz\u00e9lt, hogy az eg\u00e9szs\u00e9g\u00fcgyi beruh\u00e1z\u00e1sokat \u00e9rint\u0151 bejelent\u00e9seket h\u00e1tt\u00e9rbe szor\u00edtott\u00e1k a j\u00e1rv\u00e1ny h\u00edrei, de folyamatosan zajlanak a fejleszt\u00e9sek. Az elm\u00falt 1 h\u00e9tben 13 milli\u00e1rd forintnyi fejleszt\u00e9st adott \u00e1t a miniszter - emelte ki a miniszter.\nAz interj\u00fa v\u00e9g\u00e9n sz\u00f3ba ker\u00fclt a Toki\u00f3i olimpia.\n\u00a0\u00a0\u00a0\u00a0Az olimpia meg\u00edt\u00e9l\u00e9se, illetve a magyar szerepl\u0151k meg\u00edt\u00e9l\u00e9se legnagyobb d\u00f6bbenetemre ambivalens v\u00e1laszokat provok\u00e1lt, \u00e9s megjegyz\u00e9seket tettek olyan nagy form\u00e1tum\u00fa magyar olimpikonokra, akik nem csak a magyar sportt\u00f6rt\u00e9nelem csillagai, de az eg\u00e9sz vil\u00e1gban respekt\u00e1lj\u00e1k \u0151ket - mondta el sportminiszter a Hossz\u00fa Katink\u00e1t \u00e9rt t\u00e1mad\u00e1sok kapcs\u00e1n.\n\u00a0\u00a0\u00a0\u00a0Rendk\u00edv\u00fcl sajn\u00e1latos dolog tette hozz\u00e1, kiemelve, hogy nagyon b\u00edzik abban, hogy az olimpia h\u00e1tral\u00e9v\u0151 id\u0151szak\u00e1ban az eg\u00e9sz nemzet egy\u00fctt tud \u00f6r\u00fclni a magyar sikereknek.\n\nKiad\u00f3: Emberi Er\u0151forr\u00e1sok Miniszt\u00e9riuma\n\n"}]