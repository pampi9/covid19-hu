[{"date": "2021-07-28 10:17", "url": "https://koronavirus.gov.hu/cikkek/domotor-eddig-mintegy-400-ezren-toltottek-ki-konzultacios-kerdoivet", "h1": "D\u00f6m\u00f6t\u00f6r: eddig mintegy 400 ezren t\u00f6lt\u00f6tt\u00e9k ki a konzult\u00e1ci\u00f3s k\u00e9rd\u0151\u00edvet", "body": "\nEddig mintegy 400 ezren t\u00f6lt\u00f6tt\u00e9k ki a nemzeti konzult\u00e1ci\u00f3 k\u00e9rd\u0151\u00edv\u00e9t - k\u00f6z\u00f6lte D\u00f6m\u00f6t\u00f6r Csaba, a Minisztereln\u00f6ki Kabinetiroda parlamenti \u00e1llamtitk\u00e1ra szerd\u00e1n a Facebook-oldal\u00e1n k\u00f6zz\u00e9tett vide\u00f3j\u00e1ban.\n\n\nA k\u00e9rd\u0151\u00edvet eddig 394 150-en t\u00f6lt\u00f6tt\u00e9k ki - mondta, hozz\u00e1t\u00e9ve: a t\u00f6bbs\u00e9g post\u00e1n k\u00fcldte vissza a v\u00e1laszait, de sokan v\u00e1lasztj\u00e1k az internetes kit\u00f6lt\u00e9st is.\n\u00a0\u00a0\u00a0\u00a0D\u00f6m\u00f6t\u00f6r Csaba kiemelte: a konzult\u00e1ci\u00f3 sok olyan t\u00e9m\u00e1t \u00e9rint, amelyek alapvet\u0151en meghat\u00e1rozz\u00e1k a koronav\u00edrus-j\u00e1rv\u00e1ny ut\u00e1ni \u00e9let\u00fcnket. \u00cdgy mindenki elmondhatja a v\u00e9lem\u00e9ny\u00e9t a minim\u00e1lb\u00e9r-emel\u00e9sr\u0151l, a csal\u00e1di ad\u00f3-visszat\u00e9r\u00edt\u00e9sr\u0151l vagy \u00e9ppen arr\u00f3l a gyermekv\u00e9delmi t\u00f6rv\u00e9nyr\u0151l, amelyet \"a baloldal er\u0151teljesen t\u00e1mad\" - mondta.\n\u00a0\u00a0\u00a0\u00a0Az \u00e1llamtitk\u00e1r \u00fagy fogalmazott, \"sajn\u00e1ljuk, hogy most is vannak olyanok, akik k\u00fcl\u00f6nb\u00f6z\u0151 m\u00f3dszerekkel t\u00e1madj\u00e1k, akad\u00e1lyozz\u00e1k a konzult\u00e1ci\u00f3t. Ez m\u00e9g egy ok arra, hogy min\u00e9l t\u00f6bben mondjuk el a v\u00e9lem\u00e9ny\u00fcnket. A p\u00e1rbesz\u00e9d egy fontos lehet\u0151s\u00e9g\u00e9r\u0151l van sz\u00f3, \u00e9rdemes \u00e9ln\u00fcnk vele\".\n\u00a0A nemzeti konzult\u00e1ci\u00f3s k\u00e9rd\u0151\u00edv online is kit\u00f6lthet\u0151:\u00a0https://nemzetikonzultacio.kormany.hu/\n\u00a0\n\n\n"}]