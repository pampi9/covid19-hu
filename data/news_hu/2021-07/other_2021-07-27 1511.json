[{"date": "2021-07-27 15:11", "url": "https://koronavirus.gov.hu/cikkek/oktato-videokkal-segiti-az-allamkincstar-az-otthonfelujitasi-kerelmek-benyujtasat", "h1": " Oktat\u00f3 vide\u00f3kkal seg\u00edti az \u00c1llamkincst\u00e1r az otthonfel\u00faj\u00edt\u00e1si k\u00e9relmek beny\u00fajt\u00e1s\u00e1t", "body": "\nA Magyar \u00c1llamkincst\u00e1r a gyermeket nevel\u0151 csal\u00e1dok otthonfel\u00faj\u00edt\u00e1si t\u00e1mogat\u00e1s\u00e1t ig\u00e9nyl\u0151 k\u00e9relmek kit\u00f6lt\u00e9s\u00e9t seg\u00edt\u0151 vide\u00f3kat tett k\u00f6zz\u00e9 honlapj\u00e1n. A kisfilmek a k\u00e9relem beny\u00fajt\u00e1s\u00e1nak folyamat\u00e1n vezetik v\u00e9gig a felhaszn\u00e1l\u00f3kat \u00e9s t\u00e1mogatj\u00e1k az elektronikusan beadand\u00f3 nyomtatv\u00e1nyok helyes kit\u00f6lt\u00e9s\u00e9t.\u00a0A korm\u00e1ny a gazdas\u00e1gi \u00fajraind\u00edt\u00e1si akci\u00f3terv r\u00e9szek\u00e9nt ind\u00edtott el az otthonfel\u00faj\u00edt\u00e1si t\u00e1mogat\u00e1st.\n\n\nA vide\u00f3k r\u00e9szletesen bemutatj\u00e1k az \u00fcgyf\u00e9lkapuba t\u00f6rt\u00e9n\u0151 bejelentkez\u00e9st,\u00a0a k\u00e9relmez\u0151k adatainak megad\u00e1s\u00e1t, a mell\u00e9kletek kit\u00f6lt\u00e9s\u00e9t, dokumentumok felt\u00f6lt\u00e9s\u00e9t, becsatol\u00e1s\u00e1t \u00e9s hiteles\u00edt\u00e9s\u00e9t, valamint az elk\u00fcld\u00e9s ellen\u0151rz\u00e9s\u00e9t.\nA t\u00e1mogat\u00e1si k\u00e9relmet 2021. j\u00falius 26-ig 22.133 csal\u00e1d ny\u00fajtotta be a Kincst\u00e1r fel\u00e9, a foly\u00f3s\u00edtott t\u00e1mogat\u00e1sok \u00f6sszege t\u00f6bb mint 18 milli\u00e1rd forint. A janu\u00e1rban elind\u00edtott program m\u00e1r 10.878 csal\u00e1dnak biztos\u00edtotta az \u00e1llami t\u00e1mogat\u00e1st otthonuk fel\u00faj\u00edt\u00e1s\u00e1hoz, korszer\u0171s\u00edt\u00e9s\u00e9hez.\nAz otthonfel\u00faj\u00edt\u00e1si k\u00e9relmek kit\u00f6lt\u00e9s\u00e9t seg\u00edt\u0151 vide\u00f3k a Magyar \u00c1llamkincst\u00e1r weboldal\u00e1n \u00e9rhet\u0151k el.\u00a0\n\nA\u00a0kit\u00f6lt\u00e9st seg\u00edt\u0151 t\u00e1j\u00e9koztat\u00f3 vide\u00f3k:\nBejelentkez\u00e9s, adatmegad\u00e1s\nMell\u00e9kletek kit\u00f6lt\u00e9se\nDokumentumok felt\u00f6lt\u00e9se, csatol\u00e1sa, hiteles\u00edt\u00e9se\nElk\u00fcld\u00e9s ellen\u0151rz\u00e9se\nHi\u00e1nyp\u00f3tl\u00e1s\n\nKiad\u00f3: Magyar \u00c1llamkincst\u00e1r\n\n"}]