[{"date": "2021-07-12 08:32", "url": "https://koronavirus.gov.hu/cikkek/szijjarto-keddtol-san-marinoba-szabadon-lehet-utazni-oltasi-igazolassal", "h1": "Szijj\u00e1rt\u00f3: keddt\u0151l San Marin\u00f3ba is szabadon lehet utazni olt\u00e1si igazol\u00e1ssal", "body": "\nSan Marin\u00f3ba is szabadon lehet utazni olt\u00e1si igazol\u00e1ssal keddt\u0151l - jelentette be a k\u00fclgazdas\u00e1gi \u00e9s k\u00fcl\u00fcgyminiszter h\u00e9tf\u0151n a Facebookon.\n\n\nSzijj\u00e1rt\u00f3 P\u00e9ter a bejegyz\u00e9sben arr\u00f3l is t\u00e1j\u00e9koztatott, hogy r\u00e9szt vesz a K\u00fcl\u00fcgyek Tan\u00e1csa \u00fcl\u00e9s\u00e9n Br\u00fcsszelben.\n\u00a0\u00a0\u00a0\u00a0Magyarorsz\u00e1g a v\u00e9detts\u00e9gi igazolv\u00e1nyok k\u00f6lcs\u00f6n\u00f6s elfogad\u00e1s\u00e1r\u00f3l sz\u00f3l\u00f3 k\u00e9toldal\u00fa meg\u00e1llapod\u00e1st k\u00f6t\u00f6tt m\u00e1r Szerbi\u00e1val, Montenegr\u00f3val, Szlov\u00e9ni\u00e1val, a Bahreini Kir\u00e1lys\u00e1ggal, Horv\u00e1torsz\u00e1ggal, T\u00f6r\u00f6korsz\u00e1ggal, \u00c9szak-Maced\u00f3ni\u00e1val, Csehorsz\u00e1ggal, Georgi\u00e1val, Mong\u00f3li\u00e1val, Moldov\u00e1val, Ciprussal, Szlov\u00e1ki\u00e1val, a Marokk\u00f3i Kir\u00e1lys\u00e1ggal, Alb\u00e1ni\u00e1val, Ukrajn\u00e1val, Kazahszt\u00e1nnal \u00e9s San Marin\u00f3val, tov\u00e1bb\u00e1 ugyanilyet k\u00f6t augusztus 1-t\u0151l a Z\u00f6ld-foki K\u00f6zt\u00e1rsas\u00e1ggal.\n\u00a0\u00a0\u00a0\u00a0A fentieken t\u00fal Magyarorsz\u00e1g a rom\u00e1n v\u00e9detts\u00e9gi igazolv\u00e1nyokat egyoldal\u00faan elismeri.\n\n\nMTI 2021. j\u00falius 12.\n\n"}]