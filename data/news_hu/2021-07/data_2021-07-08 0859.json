[{"date": "2021-07-08 08:59", "url": "https://koronavirus.gov.hu/cikkek/5-millio-524-ezer-beoltott-55-az-uj-fertozott-elhunyt-5-beteg", "h1": "5 milli\u00f3 524 ezer a beoltott, 55 az \u00faj fert\u0151z\u00f6tt, elhunyt 5 beteg", "body": "\nA beoltottak sz\u00e1ma 5 523\u00a0878 f\u0151, k\u00f6z\u00fcl\u00fck 5 126\u00a0330 f\u0151 m\u00e1r a m\u00e1sodik olt\u00e1s\u00e1t is megkapta. 55 \u00faj fert\u0151z\u00f6ttet igazoltak, ezzel a j\u00e1rv\u00e1ny kezdete \u00f3ta \u00f6sszesen 808\u00a0393 f\u0151re n\u0151tt a beazonos\u00edtott fert\u0151z\u00f6ttek sz\u00e1ma. Elhunyt 5 beteg, \u00edgy az elhunytak sz\u00e1ma 30\u00a0004 f\u0151. A gy\u00f3gyultak sz\u00e1ma folyamatosan n\u0151, jelenleg 740\u00a0790 f\u0151, az akt\u00edv fert\u0151z\u00f6ttek sz\u00e1ma pedig 37\u00a0599 f\u0151re cs\u00f6kkent.\u00a072 koronav\u00edrusos beteget \u00e1polnak k\u00f3rh\u00e1zban, k\u00f6z\u00fcl\u00fck 13-an vannak l\u00e9legeztet\u0151g\u00e9pen. Az olt\u00e1soknak \u00e9s a v\u00e9delmi int\u00e9zked\u00e9seknek k\u00f6sz\u00f6nhet\u0151en let\u00f6rt\u00fck a j\u00e1rv\u00e1ny harmadik hull\u00e1m\u00e1t. Miut\u00e1n \u00e1tl\u00e9pt\u00fck az 5,5 milli\u00f3 beoltottat, szombaton \u00e9letbe l\u00e9pett az \u00fajraind\u00edt\u00e1s k\u00f6vetkez\u0151 fokozata. Tov\u00e1bbra is folyamatosan lehet regisztr\u00e1lni a\u00a0www.vakcinainfo.gov.hu\u00a0honlapon, az \u00e9rv\u00e9nyes regisztr\u00e1ci\u00f3val rendelkez\u0151k pedig interneten is foglalhatnak id\u0151pontot az olt\u00e1sra a\u00a0www.eeszt.gov.hu\u00a0honlapon.\n\nAz \u00e9rv\u00e9nyes regisztr\u00e1ci\u00f3val rendelkez\u0151k \u2013 k\u00f6zt\u00fck az \u00e9rv\u00e9nyesen regisztr\u00e1lt Magyarorsz\u00e1gon \u00e9l\u0151 k\u00fclf\u00f6ldiek \u00e9s k\u00fclhoni magyar \u00e1llampolg\u00e1rok is - automatikusan tudnak az interneten id\u0151pontot foglalni az olt\u00e1sra.\u00a0\u00a0Az internetes id\u0151pontfoglal\u00f3ban orsz\u00e1gosan Pfizer, Sinopharm \u00e9s korl\u00e1tozott mennyis\u00e9gben m\u00e9g Szputnyik olt\u00e1s foglalhat\u00f3. Egyes olt\u00f3pontokon Janssen \u00e9s Moderna olt\u00e1s is el\u00e9rhet\u0151. B\u0151vebben:\u00a0https://koronavirus.gov.hu/cikkek/folyamatosan-nyitva-van-az-online-idopontfoglalo\nMagyarorsz\u00e1g megnyitotta az olt\u00e1s lehet\u0151s\u00e9g\u00e9t a haz\u00e1nkkal k\u00f6z\u00f6s hat\u00e1rok ment\u00e9n \u00e9l\u0151k sz\u00e1m\u00e1ra is, ezzel tov\u00e1bb n\u00f6veli haz\u00e1nk j\u00e1rv\u00e1ny elleni v\u00e9detts\u00e9g\u00e9t.\u00a0\nA K\u00e1rp\u00e1talj\u00e1n \u00e9l\u0151k bizonyos hat\u00e1r\u00e1tkel\u0151kn\u00e9l kihelyezett olt\u00f3pontokon vehetik fel az olt\u00e1st. A t\u00f6bbi szomsz\u00e9dos orsz\u00e1gb\u00f3l (Rom\u00e1ni\u00e1b\u00f3l, Horv\u00e1torsz\u00e1gb\u00f3l, Szlov\u00e9ni\u00e1b\u00f3l, Szlov\u00e1ki\u00e1b\u00f3l, Ausztri\u00e1b\u00f3l) \u00e9rkez\u0151k az e c\u00e9lra kijel\u00f6lt k\u00f3rh\u00e1zak olt\u00f3pontjain vehetik fel az olt\u00e1st. A Magyarorsz\u00e1gon oltakozni sz\u00e1nd\u00e9koz\u00f3k mindenk\u00e9ppen hozz\u00e1k magukkal az \u00fatlevelet, szem\u00e9lyi irataikat \u00e9s a lakc\u00edm\u00fcket igazol\u00f3 k\u00f6zokiratot.\u00a0https://koronavirus.gov.hu/cikkek/pentektol-fogadja-magyarorszag-szomszedos-orszagok-hatarmenten-eloket-oltasra\n\n\n\n\n\n\n\nP\u00e9ntekt\u0151l fogadja Magyarorsz\u00e1g a szomsz\u00e9dos orsz\u00e1gok hat\u00e1rment\u00e9n \u00e9l\u0151ket olt\u00e1sra\nkoronavirus.gov.hu\nMagyarorsz\u00e1g p\u00e9ntekt\u0151l megnyitja az olt\u00e1s lehet\u0151s\u00e9g\u00e9t a haz\u00e1nkkal k\u00f6z\u00f6s hat\u00e1rok ment\u00e9n \u00e9l\u0151k sz\u00e1m\u00e1ra is. A korm\u00e1ny egy hete jelentette be, hogy tov\u00e1bb n\u00f6veli haz\u00e1nk j\u00e1rv\u00e1ny elleni v\u00e9detts\u00e9g\u00e9t, \u00e9s a magyar lakoss\u00e1g, valamint a k\u00fclhoni magyarok v\u00e9delme \u00e9rdek\u00e9ben kiterjeszti a v\u00e9dettek k\u00f6r\u00e9t a magyar hat\u00e1rok ment\u00e9n \u00e9l\u0151kre is f\u00fcggetlen\u00fcl att\u00f3l, hogy magyar vagy nem magyar.\n\n\n\n\nA korm\u00e1ny nemzeti konzult\u00e1ci\u00f3t ind\u00edtott, amelyben kik\u00e9ri a magyar emberek v\u00e9lem\u00e9ny\u00e9t a j\u00e1rv\u00e1ny ut\u00e1ni \u00e9letr\u0151l, t\u00f6bbek k\u00f6z\u00f6tt a gazdas\u00e1g \u00fajraind\u00edt\u00e1s\u00e1t, a munkahelyek v\u00e9delm\u00e9t, \u00e9s a csal\u00e1dok tov\u00e1bbi t\u00e1mogat\u00e1s\u00e1t \u00e9rint\u0151 k\u00e9rd\u00e9sekben. A nemzeti konzult\u00e1ci\u00f3 k\u00e9rd\u00e9sei:\u00a0https://koronavirus.gov.hu/cikkek/nemzeti-konzultacio-kormany-kozzetette-most-indulo-nemzeti-konzultacio-kerdeseit\u00a0A koronav\u00edrus-j\u00e1rv\u00e1ny miatt kor\u00e1bban elrendelt\u00a0 t\u00f6bb korl\u00e1toz\u00e1s felold\u00e1s\u00e1nak \u00fajabb szakasza l\u00e9pett\u00a0\u00e9letbe az 5,5 milli\u00f3 beoltott el\u00e9r\u00e9s\u00e9t k\u00f6vet\u0151en. A k\u00f3rh\u00e1zak \u00e9s szoci\u00e1lis int\u00e9zm\u00e9nyek kiv\u00e9tel\u00e9vel megsz\u0171nt a k\u00f6telez\u0151 maszkvisel\u00e9s az \u00fczletekben \u00e9s a t\u00f6megk\u00f6zleked\u00e9si eszk\u00f6z\u00f6k\u00f6n.\u00a0 V\u00e9detts\u00e9gi igazolv\u00e1ny n\u00e9lk\u00fcl is szabad a bel\u00e9p\u00e9s a vend\u00e9gl\u00e1t\u00f3 \u00fczletekbe, sz\u00e1ll\u00e1shelyekre, szabadid\u0151s l\u00e9tes\u00edtm\u00e9nyekbe, \u00e9s az el\u0151rev\u00e1ltott \u00fcl\u0151helyes n\u00e9z\u0151t\u00e9rrel megrendezett kultur\u00e1lis rendezv\u00e9nyekre, el\u0151ad\u00e1sokra. Megsz\u0171ntek az \u00fczletekre vonatkoz\u00f3 korl\u00e1toz\u00e1sok (a 10 nm/v\u00e1s\u00e1rl\u00f3, \u00e9s a t\u00e1vols\u00e1gtart\u00e1si szab\u00e1ly).\u00a0\n\n\n\n\n\n\n\nNemzeti konzult\u00e1ci\u00f3 - A korm\u00e1ny k\u00f6zz\u00e9tette a most indul\u00f3 nemzeti konzult\u00e1ci\u00f3 k\u00e9rd\u00e9seit\nkoronavirus.gov.hu\nA korm\u00e1ny a Facebook oldal\u00e1n k\u00f6zz\u00e9tette a most indul\u00f3 nemzeti kozult\u00e1ci\u00f3 k\u00e9rd\u00e9seit.\n\n\n\n\nM\u00e1r el\u00e9rhet\u0151 az uni\u00f3s olt\u00e1si igazol\u00e1s az EU-n bel\u00fcli utaz\u00e1sokhoz.\u00a0Azoknak az \u00e1llampolg\u00e1roknak, akik az Eur\u00f3pai Uni\u00f3n bel\u00fcl utaz\u00e1st terveznek, javasoljuk, hogy digit\u00e1lisan t\u00f6lts\u00e9k le vagy az EESZT Lakoss\u00e1gi port\u00e1lj\u00e1ra bel\u00e9pve nyomtass\u00e1k ki az uni\u00f3s Covid-igazol\u00e1st. Ehhez oktat\u00f3filmet is tal\u00e1lnak a honlapon. Az igazol\u00e1s nem min\u0151s\u00fcl \u00fati okm\u00e1nynak \u00e9s\u00a0nem ker\u00fcl hivatalb\u00f3l ki\u00e1ll\u00edt\u00e1sra \u00e9s sem megk\u00fcld\u00e9sre. \u00a0R\u00e9szletek:\u00a0https://koronavirus.gov.hu/cikkek/julius-1-jetol-mar-az-unios-oltasi-igazolas-elerheto-az-eu-n-beluli-utazasokhoz\n\n\n\n\n\n\n\nJ\u00falius 1-j\u00e9t\u0151l m\u00e1r az uni\u00f3s olt\u00e1si igazol\u00e1s is el\u00e9rhet\u0151 az EU-n bel\u00fcli utaz\u00e1sokhoz\nkoronavirus.gov.hu\nMagyarorsz\u00e1g, miut\u00e1n els\u0151k\u00e9nt vezette be a v\u00e9detts\u00e9gi igazolv\u00e1nyt \u00e9s az olt\u00e1st igazol\u00f3 applik\u00e1ci\u00f3t, j\u00falius elsej\u00e9n bevezeti az uni\u00f3s v\u00e9detts\u00e9gi igazol\u00e1st is. Az angol-magyar k\u00e9tnyelv\u0171 uni\u00f3s Covid-igazol\u00e1s digit\u00e1lisan \u00e9s pap\u00edralapon is el\u00e9rhet\u0151. Azoknak az \u00e1llampolg\u00e1roknak, akik az Eur\u00f3pai Uni\u00f3n bel\u00fcl utaz\u00e1st terveznek, javasoljuk, hogy digit\u00e1lisan t\u00f6lts\u00e9k le.\n\n\n\n\n\u00a0\n\n"}]