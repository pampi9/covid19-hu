[{"date": "2021-07-16 10:54", "url": "https://koronavirus.gov.hu/cikkek/itm-harom-evtizede-nem-latott-szinten-hazai-foglalkoztatas", "h1": "ITM: h\u00e1rom \u00e9vtizede nem l\u00e1tott szinten a hazai foglalkoztat\u00e1s", "body": "\nMagyarorsz\u00e1g 2021 els\u0151 negyed\u00e9v\u00e9ben a legjobb foglalkoztat\u00e1si adatot produk\u00e1lta a rendszerv\u00e1ltoztat\u00e1s \u00f3ta, h\u00edvta fel a figyelmet Bod\u00f3 S\u00e1ndor.\u00a0A kimagasl\u00f3 teljes\u00edtm\u00e9ny nemcsak a v\u00edrusv\u00e1ls\u00e1g eredm\u00e9nyes kezel\u00e9s\u00e9nek, a sikeres gazdas\u00e1gv\u00e9delmi int\u00e9zked\u00e9seknek k\u00f6sz\u00f6nhet\u0151. A munkaalap\u00fa t\u00e1rsadalom ki\u00e9p\u00edt\u00e9se \u00e9rdek\u00e9ben az elm\u00falt \u00e9vtizedben megtett minden k\u00f6z\u00f6s er\u0151fesz\u00edt\u00e9s\u00fck is l\u00e1tv\u00e1nyos visszaigazol\u00e1st nyer a friss foglalkoztat\u00e1si adatokban. - k\u00f6z\u00f6lte az Innov\u00e1ci\u00f3s \u00e9s Technol\u00f3giai Miniszt\u00e9rium (ITM) p\u00e9nteken az MTI-vel.\n\n\nA k\u00f6zlem\u00e9ny szerint az ITM foglalkoztat\u00e1spolitik\u00e1\u00e9rt felel\u0151s \u00e1llamtitk\u00e1ra elmondta, az Eurostat \u00e1ltal \u00f6sszes\u00edtett mutat\u00f3k szerinti 77,7 sz\u00e1zal\u00e9kos magyarorsz\u00e1gi foglalkoztat\u00e1si szinttel a tag\u00e1llami rangsor hatodik hely\u00e9t foglalja el az orsz\u00e1g, csaknem hat sz\u00e1zal\u00e9kponttal m\u00falva fel\u00fcl az uni\u00f3s \u00e1tlagot.\n\u00a0\u00a0\u00a0\u00a0A r\u00e9g nem tapasztalt, kis h\u00edj\u00e1n 78 sz\u00e1zal\u00e9kos magyar mutat\u00f3 l\u00e9nyeg\u00e9ben a teljes foglalkoztat\u00e1shoz k\u00f6zeli \u00e1llapotnak felel meg. A nemzetk\u00f6zi \u00f6sszehasonl\u00edt\u00f3 adatok alapj\u00e1n a 20-64 \u00e9ves munkaer\u0151-\u00e1llom\u00e1nyb\u00f3l Magyarorsz\u00e1gn\u00e1l csak Hollandi\u00e1ban, Sv\u00e9dorsz\u00e1gban, Csehorsz\u00e1gban, \u00c9sztorsz\u00e1gban \u00e9s N\u00e9metorsz\u00e1gban dolgoznak t\u00f6bben. A 3,9 sz\u00e1zal\u00e9kos hazai munkan\u00e9lk\u00fclis\u00e9gi r\u00e1ta is a legalacsonyabbak k\u00f6z\u00e9 tartozik Eur\u00f3p\u00e1ban - k\u00f6z\u00f6lte a t\u00e1rca.\n\u00a0\u00a0\u00a0\u00a0A k\u00f6zlem\u00e9nyben Bod\u00f3 S\u00e1ndor hozz\u00e1tette: a kimagasl\u00f3 teljes\u00edtm\u00e9ny nemcsak a v\u00edrusv\u00e1ls\u00e1g eredm\u00e9nyes kezel\u00e9s\u00e9nek, a sikeres gazdas\u00e1gv\u00e9delmi int\u00e9zked\u00e9seknek k\u00f6sz\u00f6nhet\u0151. A munkaalap\u00fa t\u00e1rsadalom ki\u00e9p\u00edt\u00e9se \u00e9rdek\u00e9ben az elm\u00falt \u00e9vtizedben megtett minden k\u00f6z\u00f6s er\u0151fesz\u00edt\u00e9s\u00fck is l\u00e1tv\u00e1nyos visszaigazol\u00e1st nyer a friss foglalkoztat\u00e1si adatokban.\n\u00a0\u00a0\u00a0\u00a0\"Messzir\u0151l indultunk, hiszen 2010 els\u0151 negyed\u00e9v\u00e9ben Magyarorsz\u00e1g 60 sz\u00e1zal\u00e9k alatti ar\u00e1nnyal az Eur\u00f3pai Uni\u00f3 sereghajt\u00f3ja volt a 20-64 \u00e9ves korcsoport foglalkoztat\u00e1s\u00e1ban. Az \u00e9lmez\u0151nybe felz\u00e1rk\u00f3z\u00e1st az tette lehet\u0151v\u00e9, hogy mik\u00f6zben az elm\u00falt 11 \u00e9vben uni\u00f3s \u00e1tlagban 4,3 sz\u00e1zal\u00e9kponttal n\u0151tt a foglalkoztat\u00e1si szint, a magyar emberekkel egy\u00fctt t\u00f6bb mint n\u00e9gyszer gyorsabb \u00fctem\u0171, 18,3 sz\u00e1zal\u00e9kpontos n\u00f6veked\u00e9st hoztunk \u00f6ssze - eml\u00e9keztetett az \u00e1llamtitk\u00e1r az ITM k\u00f6zlem\u00e9ny\u00e9ben.\nMTI 2021. j\u00falius 16.\n\n"}]