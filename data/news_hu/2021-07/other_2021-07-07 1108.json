[{"date": "2021-07-07 11:08", "url": "https://koronavirus.gov.hu/cikkek/hetvegen-intezheto-vedettsegi-igazolvany", "h1": "H\u00e9tv\u00e9g\u00e9n is int\u00e9zhet\u0151 a v\u00e9detts\u00e9gi igazolv\u00e1ny", "body": "\nSzombatonk\u00e9nt reggel 7 \u00e9s 12 \u00f3ra k\u00f6z\u00f6tt is elint\u00e9zhet\u0151k az uni\u00f3s digit\u00e1lis COVID-igazolv\u00e1nnyal kapcsolatos \u00fcgyek a hat\u00e1rainkhoz k\u00f6zeli korm\u00e1nyablakokban.\n\n\u00a0\n\n\u00a0\nEls\u0151sorban a nyaralni utaz\u00f3k ig\u00e9nyeit el\u00e9g\u00edti ki a h\u00e9tv\u00e9gi nyitva tart\u00e1s az Ausztri\u00e1val, Szlov\u00e9ni\u00e1val, Szerbi\u00e1val \u00e9s Rom\u00e1ni\u00e1val szomsz\u00e9dos j\u00e1r\u00e1sok korm\u00e1nyablakaiban, ahol szombat d\u00e9lel\u0151tt\u00f6nk\u00e9nt semmilyen m\u00e1s \u00fcgy nem int\u00e9zhet\u0151, csak az uni\u00f3s v\u00e9detts\u00e9gi igazolv\u00e1nyok kiad\u00e1s\u00e1ra van lehet\u0151s\u00e9g. Az \u00e9rintett korm\u00e1nyablakok c\u00edme\u00a0innen\u00a0t\u00f6lthet\u0151 le.\nAzoknak az \u00e1llampolg\u00e1roknak, akik az Eur\u00f3pai Uni\u00f3n bel\u00fcl utaz\u00e1st terveznek, tov\u00e1bbra is azt javasoljuk, hogy digit\u00e1lisan t\u00f6lts\u00e9k le vagy az Elektronikus Eg\u00e9szs\u00e9g\u00fcgyi Szolg\u00e1ltat\u00e1si T\u00e9r, vagyis az\u00a0EESZT Lakoss\u00e1gi port\u00e1lj\u00e1ra\u00a0bel\u00e9pve nyomtass\u00e1k ki az uni\u00f3s Covid-igazol\u00e1st. Ez a legegyszer\u0171bb m\u00f3dja az igazol\u00e1s beszerz\u00e9s\u00e9nek.\nTov\u00e1bbi inform\u00e1ci\u00f3\u00a0ezen a linken\u00a0\u00e9rhet\u0151 el.\n\u00a0\n\n"}]