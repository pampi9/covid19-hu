[{"date": "2021-07-28 08:46", "url": "https://koronavirus.gov.hu/cikkek/5-millio-606-ezer-beoltott-74-az-uj-fertozott-elhunyt-4-beteg", "h1": "5 milli\u00f3 606 ezer a beoltott, 74 az \u00faj fert\u0151z\u00f6tt, elhunyt 4 beteg", "body": "\nA beoltottak sz\u00e1ma 5 605\u00a0713 f\u0151, k\u00f6z\u00fcl\u00fck 5 405\u00a0781 f\u0151 m\u00e1r a m\u00e1sodik olt\u00e1s\u00e1t is megkapta. 74 \u00faj fert\u0151z\u00f6ttet igazoltak, ezzel a j\u00e1rv\u00e1ny kezdete \u00f3ta \u00f6sszesen 809\u00a0362 f\u0151re n\u0151tt a beazonos\u00edtott fert\u0151z\u00f6ttek sz\u00e1ma. Elhunyt 4 beteg, \u00edgy az elhunytak sz\u00e1ma 30 025 f\u0151. A gy\u00f3gyultak sz\u00e1ma folyamatosan n\u0151, jelenleg 746\u00a0981 f\u0151, az akt\u00edv fert\u0151z\u00f6ttek sz\u00e1ma pedig 32\u00a0356 f\u0151re cs\u00f6kkent. 70 koronav\u00edrusos beteget \u00e1polnak k\u00f3rh\u00e1zban, k\u00f6z\u00fcl\u00fck 11-en vannak l\u00e9legeztet\u0151g\u00e9pen. Magyarorsz\u00e1g a teljes \u00e1toltotts\u00e1got tekintve tov\u00e1bbra is az els\u0151k k\u00f6z\u00f6tt van az Eur\u00f3pai Uni\u00f3ban, \u00edgy j\u00e1rv\u00e1ny\u00fcgyi szempontb\u00f3l haz\u00e1nk az egyik legbiztons\u00e1gosabb orsz\u00e1g. A delta v\u00edrusmut\u00e1ns azonban t\u00f6bb eur\u00f3pai orsz\u00e1gban er\u0151sen terjed, ez\u00e9rt k\u00e9rj\u00fck, hogy aki m\u00e9g nem oltatta be mag\u00e1t, tegye meg. Tov\u00e1bbra is folyamatosan lehet regisztr\u00e1lni a\u00a0www.vakcinainfo.gov.hu\u00a0honlapon, az \u00e9rv\u00e9nyes regisztr\u00e1ci\u00f3val rendelkez\u0151k pedig interneten is foglalhatnak id\u0151pontot az olt\u00e1sra a\u00a0www.eeszt.gov.hu\u00a0honlapon.\n\nAz Operat\u00edv T\u00f6rzs Eur\u00f3p\u00e1ban els\u0151k\u00e9nt teszi lehet\u0151v\u00e9 a harmadik olt\u00e1st mindenkinek, augusztus 1-t\u0151l. A harmadik olt\u00e1s az \u00faj, agressz\u00edv v\u00edrusmut\u00e1nsok megjelen\u00e9se miatt indokolt, az err\u0151l sz\u00f3l\u00f3 elj\u00e1r\u00e1srendet az eg\u00e9szs\u00e9g\u00fcgyi szakmai szervezetek dolgozt\u00e1k ki. A szakmai aj\u00e1nl\u00e1s els\u0151sorban az id\u0151seknek, kr\u00f3nikus betegs\u00e9gben szenved\u0151knek, legyeng\u00fclt immunrendszer\u0171 betegeknek aj\u00e1nlja a harmadik olt\u00e1s felv\u00e9tel\u00e9t. Tov\u00e1bb\u00e1 az \u00e1toltotts\u00e1g n\u00f6vel\u00e9se \u00e9rdek\u00e9ben a m\u00e9g be nem oltott id\u0151seket, szem\u00e9lyesen is fel fogj\u00e1k keresni a h\u00e1ziorvosok, orvostanhallgat\u00f3k seg\u00edts\u00e9g\u00e9vel. Az olt\u00e1s bead\u00e1sa megt\u00f6rt\u00e9nhet a h\u00e1ziorvosi rendel\u0151ben vagy az id\u0151s otthon\u00e1ban is. A j\u00e1rv\u00e1ny ellen nem a bez\u00e1r\u00e1sok \u00e9s a korl\u00e1toz\u00e1sok jelentenek megold\u00e1st, hanem az olt\u00e1s.\nAz \u00e9rv\u00e9nyes regisztr\u00e1ci\u00f3val rendelkez\u0151k \u2013 k\u00f6zt\u00fck az \u00e9rv\u00e9nyesen regisztr\u00e1lt Magyarorsz\u00e1gon \u00e9l\u0151 k\u00fclf\u00f6ldiek \u00e9s k\u00fclhoni magyar \u00e1llampolg\u00e1rok is - automatikusan tudnak az interneten id\u0151pontot foglalni az olt\u00e1sra.\u00a0Az internetes id\u0151pontfoglal\u00f3ban orsz\u00e1gosan Pfizer, Sinopharm \u00e9s korl\u00e1tozott mennyis\u00e9gben m\u00e9g Szputnyik olt\u00e1s foglalhat\u00f3. Egyes olt\u00f3pontokon Janssen \u00e9s Moderna olt\u00e1s is el\u00e9rhet\u0151. B\u0151vebben:\u00a0https://koronavirus.gov.hu/cikkek/folyamatosan-nyitva-van-az-online-idopontfoglalo\nMagyarorsz\u00e1g megnyitotta az olt\u00e1s lehet\u0151s\u00e9g\u00e9t a haz\u00e1nkkal k\u00f6z\u00f6s hat\u00e1rok ment\u00e9n \u00e9l\u0151k sz\u00e1m\u00e1ra is, ezzel tov\u00e1bb n\u00f6veli haz\u00e1nk j\u00e1rv\u00e1ny elleni v\u00e9detts\u00e9g\u00e9t.\u00a0A K\u00e1rp\u00e1talj\u00e1n \u00e9l\u0151k bizonyos hat\u00e1r\u00e1tkel\u0151kn\u00e9l kihelyezett olt\u00f3pontokon vehetik fel az olt\u00e1st. A t\u00f6bbi szomsz\u00e9dos orsz\u00e1gb\u00f3l (Rom\u00e1ni\u00e1b\u00f3l, Horv\u00e1torsz\u00e1gb\u00f3l, Szlov\u00e9ni\u00e1b\u00f3l, Szlov\u00e1ki\u00e1b\u00f3l, Ausztri\u00e1b\u00f3l) \u00e9rkez\u0151k az e c\u00e9lra kijel\u00f6lt k\u00f3rh\u00e1zak olt\u00f3pontjain vehetik fel az olt\u00e1st. A Magyarorsz\u00e1gon oltakozni sz\u00e1nd\u00e9koz\u00f3k mindenk\u00e9ppen hozz\u00e1k magukkal az \u00fatlevelet, szem\u00e9lyi irataikat \u00e9s a lakc\u00edm\u00fcket igazol\u00f3 k\u00f6zokiratot.\u00a0https://koronavirus.gov.hu/cikkek/pentektol-fogadja-magyarorszag-szomszedos-orszagok-hatarmenten-eloket-oltasra\nA koronav\u00edrus-j\u00e1rv\u00e1ny miatt kor\u00e1bban elrendelt t\u00f6bb korl\u00e1toz\u00e1s felold\u00e1s\u00e1nak \u00fajabb szakasza l\u00e9pett \u00e9letbe az 5,5 milli\u00f3 beoltott el\u00e9r\u00e9s\u00e9t k\u00f6vet\u0151en. A k\u00f3rh\u00e1zak, szakrendel\u0151k, h\u00e1ziorvosi rendel\u0151kben tov\u00e1bbra is k\u00f6telez\u0151 a maszkvisel\u00e9s.\nA korm\u00e1ny nemzeti konzult\u00e1ci\u00f3t ind\u00edtott, amelyben kik\u00e9ri a magyar emberek v\u00e9lem\u00e9ny\u00e9t a j\u00e1rv\u00e1ny ut\u00e1ni \u00e9letr\u0151l, t\u00f6bbek k\u00f6z\u00f6tt a gazdas\u00e1g \u00fajraind\u00edt\u00e1s\u00e1t, a munkahelyek v\u00e9delm\u00e9t, \u00e9s a csal\u00e1dok tov\u00e1bbi t\u00e1mogat\u00e1s\u00e1t \u00e9rint\u0151 k\u00e9rd\u00e9sekben. A konzult\u00e1ci\u00f3s k\u00e9rd\u0151\u00edv m\u00e1r online is kit\u00f6lthet\u0151:\u00a0https://nemzetikonzultacio.kormany.hu/\u00a0\nEl\u00e9rhet\u0151 az uni\u00f3s olt\u00e1si igazol\u00e1s az EU-n bel\u00fcli utaz\u00e1sokhoz.\u00a0Azoknak az \u00e1llampolg\u00e1roknak, akik az Eur\u00f3pai Uni\u00f3n bel\u00fcl utaz\u00e1st terveznek, javasoljuk, hogy digit\u00e1lisan t\u00f6lts\u00e9k le vagy az EESZT Lakoss\u00e1gi port\u00e1lj\u00e1ra bel\u00e9pve nyomtass\u00e1k ki az uni\u00f3s Covid-igazol\u00e1st. Ehhez oktat\u00f3filmet is tal\u00e1lnak a honlapon. Az igazol\u00e1s nem min\u0151s\u00fcl \u00fati okm\u00e1nynak \u00e9s\u00a0nem ker\u00fcl hivatalb\u00f3l ki\u00e1ll\u00edt\u00e1sra \u00e9s sem megk\u00fcld\u00e9sre. R\u00e9szletek:\u00a0https://koronavirus.gov.hu/cikkek/tajekoztato-az-unios-oltasi-igazolasrol\n\n"}]