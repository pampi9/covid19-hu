[{"date": "2021-07-21 11:18", "url": "https://koronavirus.gov.hu/cikkek/masodik-oltas-felvetelevel-kapcsolatos-tudnivalok", "h1": "A m\u00e1sodik olt\u00e1s felv\u00e9tel\u00e9vel kapcsolatos tudnival\u00f3k", "body": "\nEl\u0151fordul, hogy az els\u0151 olt\u00e1st felvett szem\u00e9lyek ism\u00e9tl\u0151 olt\u00e1sukat k\u00fcl\u00f6nb\u00f6z\u0151 okok (pl. betegs\u00e9g, nyaral\u00e1s, k\u00fclf\u00f6ldi utaz\u00e1s stb.) k\u00f6vetkezt\u00e9ben a vakcina alkalmaz\u00e1si el\u0151irat\u00e1ban r\u00f6gz\u00edtett id\u0151pontban nem tudj\u00e1k felvenni.\n\n\nF\u0151szab\u00e1ly szerint a m\u00e1sodik olt\u00e1st az els\u0151 olt\u00e1s helysz\u00edn\u00e9n adj\u00e1k be\n\na Pfizer- \u00e9s Szputnyik-vakcina eset\u00e9ben 21 nap,\na Moderna- \u00e9s a Sinopharm-vakcina eset\u00e9ben 28 nap,\nAstraZeneca eset\u00e9ben pedig 12 h\u00e9t k\u00fcl\u00f6nbs\u00e9ggel.\n\nHa az oltott vagy az h\u00e1ziorvos elfoglalts\u00e1ga (pl. ny\u00e1ri szabads\u00e1ga) miatt a m\u00e1sodik olt\u00e1s eredetileg tervezett d\u00e1tuma nem tarthat\u00f3, akkor k\u00e9rj\u00fck, hogy a felek egyeztessenek egy megfelel\u0151 id\u0151pontot, illetve a h\u00e1ziorvos a helyettes\u00e9vel oldja meg a m\u00e1sodik olt\u00e1st!\nHa ezek m\u00e9gis akad\u00e1lyba \u00fctk\u00f6zn\u00e9nek, akkor a F\u0151v\u00e1rosi \u00e9s Megyei Olt\u00e1si Munkacsoportok felaj\u00e1nlj\u00e1k seg\u00edts\u00e9g\u00fcket a m\u00e1sodik olt\u00e1s megszervez\u00e9s\u00e9re.\u00a0 Ez esetben k\u00e9rj\u00fck, hogy az oltakoz\u00f3 a m\u00e1sodik k\u00f6r\u00f6s olt\u00e1si ig\u00e9nyt (n\u00e9v, TAJ sz\u00e1m, telefonsz\u00e1m, els\u0151 olt\u00e1s olt\u00f3anyaga megad\u00e1s\u00e1val) az illet\u00e9kes Megyei Olt\u00e1si Munkacsoport lenti e-mail c\u00edm\u00e9n id\u0151ben jelezze! Ezen olt\u00e1sok megszervez\u00e9s\u00e9t a F\u0151v\u00e1rosi vagy Megyei Olt\u00e1si Munkacsoport v\u00e9gzi. A lev\u00e9l meg\u00e9rkez\u00e9s\u00e9t k\u00f6vet\u0151 napokban a munkacsoport telefonon \u00e9rtes\u00edti az \u00fcgyfeleket a m\u00e1sodik olt\u00e1s helysz\u00edn\u00e9r\u0151l \u00e9s id\u0151pontj\u00e1r\u00f3l.\n\nBudapest:\u00a0oltaspotlas@bfkh.gov.hu\nBaranya megye:\u00a0oltaspotlas@baranya.gov.hu\nB\u00e1cs-Kiskun megye:\u00a0oltaspotlas@bacs.gov.hu\nB\u00e9k\u00e9s megye:\u00a0oltaspotlas@bekes.gov.hu\nBorsod-Aba\u00faj-Zempl\u00e9n megye:\u00a0oltaspotlas@borsod.gov.hu\nCsongr\u00e1d-Csan\u00e1d megye:\u00a0oltaspotlas@csongrad.gov.hu\nFej\u00e9r megye:\u00a0oltaspotlas@fejer.gov.hu\nGy\u0151r-Moson-Sopron megye:\u00a0oltaspotlas@gyor.gov.hu\nHajd\u00fa-Bihar megye:\u00a0oltaspotlas@hajdu.gov.hu\nHeves megye:\u00a0oltaspotlas@heves.gov.hu\nJ\u00e1sz-Nagykun-Szolnok megye:\u00a0oltaspotlas@jasz.gov.hu\nKom\u00e1rom-Esztergom megye:\u00a0oltaspotlas@komarom.gov.hu\nN\u00f3gr\u00e1d megye:\u00a0oltaspotlas@nograd.gov.hu\nPest megye:\u00a0oltaspotlas@pest.gov.hu\nSomogy megye:\u00a0oltaspotlas@somogy.gov.hu\nSzabolcs-Szatm\u00e1r-Bereg megye:\u00a0oltaspotlas@szabolcs.gov.hu\nTolna megye:\u00a0oltas@tolna.gov.hu\nVas megye:\u00a0oltaspotlas@vas.gov.hu\nVeszpr\u00e9m megye:\u00a0oltaspotlas@veszprem.gov.hu\nZala megye:\u00a0oltaspotlas@zala.gov.hu\n\n(Minisztereln\u00f6ks\u00e9g)\n\n"}]