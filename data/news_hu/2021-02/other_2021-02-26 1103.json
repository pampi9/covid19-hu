[{"date": "2021-02-26 11:03", "url": "https://koronavirus.gov.hu/cikkek/az-oltasi-regisztracioval-visszaelo-csalokra-figyelmeztet-rendorseg", "h1": "Az olt\u00e1si regisztr\u00e1ci\u00f3val vissza\u00e9l\u0151 csal\u00f3kra figyelmeztet a rend\u0151rs\u00e9g", "body": "\nA koronav\u00edrus elleni olt\u00e1si regisztr\u00e1ci\u00f3val vissza\u00e9l\u0151 csal\u00f3kra figyelmeztetett a Zala Megyei Rend\u0151r-f\u0151kapit\u00e1nys\u00e1g p\u00e9nteken a police.hu honlapon.\n\n\nA k\u00f6zlem\u00e9ny szerint k\u00e9t ismeretlen a k\u00f6rzeti orvosi rendel\u0151 nev\u00e9ben keresett fel lak\u00e1s\u00e1n egy nagykanizsai id\u0151s f\u00e9rfit. A csal\u00f3k azt \u00e1ll\u00edtott\u00e1k, hogy a koronav\u00edrus elleni olt\u00e1si list\u00e1ra felker\u00fcl\u00e9s\u00e9rt al\u00e1 kell \u00edrni a n\u00e1luk l\u00e9v\u0151 regisztr\u00e1ci\u00f3hoz sz\u00fcks\u00e9ges dokumentumokat.\n\u00a0\u00a0\u00a0\u00a0A f\u00e9rfi al\u00e1\u00edrta a dokumentumot, de k\u00e9s\u0151bb gyan\u00fasnak tal\u00e1lta a k\u00f6r\u00fclm\u00e9nyeket, ez\u00e9rt felkereste a rendel\u0151t, ahol elmondt\u00e1k neki, hogy senkit nem k\u00fcldtek ki az\u00e9rt, hogy regisztr\u00e1lj\u00e1k az olt\u00e1sra - \u00edrt\u00e1k.\n\u00a0\u00a0\u00a0\u00a0A Zala Megyei Rend\u0151r-f\u0151kapit\u00e1nys\u00e1g a hasonl\u00f3 esetek megel\u0151z\u00e9s\u00e9\u00e9rt arra h\u00edvja fel az \u00e1llampolg\u00e1rok figyelm\u00e9t, hogy az olt\u00e1si regisztr\u00e1ci\u00f3val senkit nem keresnek meg szem\u00e9lyesen a lak\u00e1s\u00e1n, azt kiz\u00e1r\u00f3lag a\u00a0www.vakcinainfo.gov.hu\u00a0oldalon tehetik meg azok, akik \u00e9lni k\u00edv\u00e1nnak az ingyenes olt\u00e1s lehet\u0151s\u00e9g\u00e9vel.\n\nMTI 2021. febru\u00e1r 26.\n\n"}]