[{"date": "2021-02-16 16:23", "url": "https://koronavirus.gov.hu/cikkek/gazdasag-penzugy-bankok-varga-mihaly-magyar-penzintezetekre-nehez-idokben-szamitani-lehet", "h1": "Gazdas\u00e1g-p\u00e9nz\u00fcgy-bankok Varga Mih\u00e1ly: a magyar p\u00e9nzint\u00e9zetekre a neh\u00e9z id\u0151kben is sz\u00e1m\u00edtani lehet", "body": "\nA koronav\u00edrus-j\u00e1rv\u00e1ny bebizony\u00edtotta, a magyar p\u00e9nzint\u00e9zetekre a neh\u00e9z id\u0151kben is sz\u00e1m\u00edtani lehet - \u00edrta Varga Mih\u00e1ly p\u00e9nz\u00fcgyminiszter a Facebook-oldal\u00e1n megjelent bejegyz\u00e9s\u00e9ben kedden.\n\n\nHozz\u00e1tette: a gazdas\u00e1gi k\u00e1rok enyh\u00edt\u00e9s\u00e9t nagyban seg\u00edtette a bankok egy\u00fcttm\u0171k\u00f6d\u00e9se a hitelmorat\u00f3rium sor\u00e1n, a tavalyi 55 milli\u00e1rd forintos, rendk\u00edv\u00fcli befizet\u00e9s\u00fck a k\u00f6lts\u00e9gvet\u00e9sbe, ahogyan a v\u00e1llalati hitelez\u00e9sben mutatott teljes\u00edtm\u00e9ny\u00fck is.\n\u00a0\u00a0\u00a0\u00a0\"A Magyar Banksz\u00f6vets\u00e9g vezet\u0151ivel, Radovan Jelasity eln\u00f6kkel, Becsei Andr\u00e1s aleln\u00f6kkel \u00e9s Kov\u00e1cs Levente f\u0151titk\u00e1rral arr\u00f3l t\u00e1rgyaltunk, hogy a magyar gazdas\u00e1g \u00fajraind\u00edt\u00e1s\u00e1t milyen eszk\u00f6z\u00f6kkel t\u00e1mogathatj\u00e1k a p\u00e9nzint\u00e9zetek\" - k\u00f6z\u00f6lte Varga Mih\u00e1ly.\n\nMTI 2021. febru\u00e1r 16.\n\n"}]