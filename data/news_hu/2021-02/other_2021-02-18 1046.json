[{"date": "2021-02-18 10:46", "url": "https://koronavirus.gov.hu/cikkek/novak-diakmunkasokat-erinti-25-ev-alattiak-szja-mentessege", "h1": "Nov\u00e1k: a di\u00e1kmunk\u00e1sokat is \u00e9rinti a 25 \u00e9v alattiak szja-mentess\u00e9ge", "body": "\nA gazdas\u00e1g-\u00fajraind\u00edt\u00e1si akci\u00f3terv r\u00e9sze a fiatalok j\u00f6vedelemad\u00f3-mentess\u00e9ge. A korm\u00e1ny c\u00e9lja, hogy a fiatalok a koronav\u00edrus-j\u00e1rv\u00e1ny ellen\u00e9re is miel\u0151bb \u00f6n\u00e1ll\u00f3ak lehessenek, ez\u00e9rt is t\u00e1mogatjuk \u0151ket j\u00f6vedelemad\u00f3-kedvezm\u00e9nnyel. Azokat a fiatalokat is \u00e9rinti a 25 \u00e9v alattiak szja- (szem\u00e9lyi j\u00f6vedelemad\u00f3) mentess\u00e9ge, akik di\u00e1ksz\u00f6vetkezeteken kereszt\u00fcl v\u00e1llalnak munk\u00e1t - k\u00f6z\u00f6lte a csal\u00e1dok\u00e9rt felel\u0151s t\u00e1rca n\u00e9lk\u00fcli miniszter\u00a0a Facebook-oldal\u00e1n.\n\n\nNov\u00e1k Katalin a k\u00f6zz\u00e9tett vide\u00f3ban azt mondta, hogy a fiatalok di\u00e1ksz\u00f6vetkezeteken kereszt\u00fcl \u00e1tlagosan havonta nyolcvan \u00f3r\u00e1t dolgoznak, ez\u00e9rt \u00e1tlagosan brutt\u00f3 96 ezer forintot kapnak, \u00edgy eddig nett\u00f3 81 ezer forintot vittek haza.\nAz szja-mentess\u00e9gnek k\u00f6sz\u00f6nhet\u0151en ez az \u00f6sszeg t\u00f6bb mint 14 ezer forinttal n\u0151, \u00edgy a teljes brutt\u00f3 fizet\u00e9st k\u00e9zhez kapj\u00e1k nett\u00f3 j\u00f6vedelemk\u00e9nt - emelte ki a miniszter.\nA vide\u00f3hoz \u00edrt bejegyz\u00e9sben az \u00e1ll, hogy ennek tov\u00e1bbi r\u00e9szleteir\u0151l cs\u00fct\u00f6rt\u00f6k\u00f6n ifj\u00fas\u00e1gi szakmai szervezetekkel egyeztetnek.\n\u00a0\nMTI 2021. febru\u00e1r 18.\n\n"}]