[{"date": "2021-02-11 10:35", "url": "https://koronavirus.gov.hu/cikkek/novak-penteken-erkezik-meg-13-havi-nyugdij-elso-reszlete", "h1": "Nov\u00e1k: p\u00e9nteken \u00e9rkezik meg a 13. havi nyugd\u00edj els\u0151 r\u00e9szlete", "body": "\nP\u00e9nteken \u00e9rkezik meg a 13. havi nyugd\u00edj els\u0151 r\u00e9szlete, amely \u00e1tlagnyugd\u00edj eset\u00e9n 37 650 forint t\u00f6bbletet jelent - k\u00f6z\u00f6lte a csal\u00e1dok\u00e9rt felel\u0151s t\u00e1rca n\u00e9lk\u00fcli miniszter\u00a0Facebook-oldal\u00e1n.\u00a0Nov\u00e1k\u00a0Katalin eml\u00e9keztetett arra, hogy a gazdas\u00e1gi \u00fajraind\u00edt\u00e1si akci\u00f3terv r\u00e9szek\u00e9nt a korm\u00e1ny fokozatosan vissza\u00e9p\u00edti a 13. havi nyugd\u00edjat.\n\u00a0\n\n\n\u00a0 \u00a0 Id\u00e9n plusz egyheti, j\u00f6v\u0151re k\u00e9theti, ut\u00e1na h\u00e1romheti, majd egy teljes havi nyugd\u00edjat kapnak a nyugd\u00edjasok \u00e9s a nyugd\u00edjszer\u0171 ell\u00e1t\u00e1sban r\u00e9szes\u00fcl\u0151k - tette hozz\u00e1.\n\u00a0\u00a0\u00a0\u00a0Tudatta, hogy a k\u00f6lts\u00e9gvet\u00e9sb\u0151l 90 milli\u00e1rd forintot ford\u00edtanak erre: 77 milli\u00e1rdot az \u00f6regs\u00e9gi nyugd\u00edjban, 13 milli\u00e1rdot a nyugd\u00edjszer\u0171 ell\u00e1t\u00e1sban r\u00e9szes\u00fcl\u0151kre.\nA miniszter azt mondta: b\u00edzik abban, hogy a 13. havi nyugd\u00edj visszavezet\u00e9se hozz\u00e1j\u00e1rul ahhoz, hogy nagyobb legyen a nyugd\u00edjasok mozg\u00e1stere.\n\nMTI 2021. febru\u00e1r 11.\n\n"}]