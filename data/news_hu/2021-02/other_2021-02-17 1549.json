[{"date": "2021-02-17 15:49", "url": "https://koronavirus.gov.hu/cikkek/orban-viktor-egyfajta-vakcina-van-az-amelyik-gyorsan-es-hatekonyan-meggyogyitja-az-embereket", "h1": "Orb\u00e1n Viktor: egyfajta vakcina van: az, amelyik gyorsan \u00e9s hat\u00e9konyan meggy\u00f3gy\u00edtja az embereket", "body": "\nHa a V4 a k\u00f6vetkez\u0151 30 \u00e9vben is eredm\u00e9nyt akar el\u00e9rni, \u00f6ssze kell tartani, ez a siker titka - mondta Orb\u00e1n Viktor minisztereln\u00f6k Krakk\u00f3ban, a visegr\u00e1di csoport cs\u00facstal\u00e1lkoz\u00f3j\u00e1n. A minisztereln\u00f6k kifejtette, hogy depolitiz\u00e1lni kellene a vakcina k\u00e9rd\u00e9s\u00e9t. Egyfajta vakcina van: az, amelyik gyorsan \u00e9s hat\u00e9konyan meggy\u00f3gy\u00edtja az embereket\", \u00e9s \u00e1tpolitiz\u00e1lni ezt a k\u00e9rd\u00e9st, amikor emberek \u00e9let\u00e9r\u0151l van sz\u00f3, felel\u0151tlens\u00e9g.\n\n\nA visegr\u00e1di orsz\u00e1gok (V4: Csehorsz\u00e1g, Lengyelorsz\u00e1g, Magyarorsz\u00e1g \u00e9s Szlov\u00e1kia) minisztereln\u00f6kei \u00e9s Charles Michel, az Eur\u00f3pai Tan\u00e1cs eln\u00f6ke a V4 megalakul\u00e1s\u00e1nak 30. \u00e9vfordul\u00f3ja alkalm\u00e1b\u00f3l egyeztetettek.\n\u00a0\u00a0\u00a0\u00a0A tan\u00e1cskoz\u00e1son tartott sajt\u00f3t\u00e1j\u00e9koztat\u00f3n Orb\u00e1n Viktor a k\u00f6zm\u00e9dia k\u00e9rd\u00e9s\u00e9re kiemelte: h\u0171s\u00e9g \u00e9s szolidarit\u00e1s kell ahhoz, hogy a V4 bet\u00f6lthesse a hivat\u00e1s\u00e1t a j\u00f6v\u0151ben is.\n\u00a0\u00a0\u00a0\u00a0\u00dagy l\u00e1tja, Szlov\u00e1ki\u00e1nak kulcsszerepe, strat\u00e9giai szerepe van az egy\u00fcttm\u0171k\u00f6d\u00e9sben, ez a t\u00e9rk\u00e9p alapj\u00e1n nyilv\u00e1nval\u00f3, de az\u00e9rt is, mert Magyarorsz\u00e1g csak Szlov\u00e1ki\u00e1val szomsz\u00e9dos a visegr\u00e1di orsz\u00e1gok k\u00f6z\u00fcl. K\u00f6z\u00e9p-Eur\u00f3pa \u00e9szaki \u00e9s d\u00e9li r\u00e9sz\u00e9t Szlov\u00e1kia k\u00f6ti \u00f6ssze - tette hozz\u00e1.\n\u00a0\u00a0\u00a0\u00a0A minisztereln\u00f6k hangs\u00falyozta: nagy jelent\u0151s\u00e9ge van, hogy tov\u00e1bbra is egy\u00fctt maradjanak, egys\u00e9g legyen k\u00f6z\u00f6tt\u00fck.\n\u00a0\u00a0\u00a0\u00a0Kifejtette: most a 30. \u00e9vfordul\u00f3t \u00fcnnepelik, de t\u00f6bb sz\u00e1z \u00e9vre eml\u00e9keznek vissza, mert az els\u0151 visegr\u00e1di egy\u00fcttm\u0171k\u00f6d\u00e9st sok sz\u00e1z \u00e9ve hozt\u00e1k l\u00e9tre a k\u00f6z\u00e9p-eur\u00f3pai \u00e1llamok akkori vezet\u0151i, \u00e9s ez a t\u00f6rt\u00e9nelmi t\u00e1vlat adja ezen egy\u00fcttm\u0171k\u00f6d\u00e9s komolys\u00e1g\u00e1t. A t\u00e9rs\u00e9g sikeres, \"ez adja a mostani egy\u00fcttm\u0171k\u00f6d\u00e9snek a t\u00f6rt\u00e9nelmi t\u00e1vlat mell\u00e9 a jelenkori \u00e9rv\u00e9nyess\u00e9g\u00e9t\" - fogalmazott.\n\u00a0\u00a0\u00a0\u00a0Orb\u00e1n Viktor felid\u00e9zte: 30 \u00e9ve tagja volt annak a parlamentnek, amely felhatalmaz\u00e1st adott az akkori magyar korm\u00e1nynak a visegr\u00e1di egy\u00fcttm\u0171k\u00f6d\u00e9sre, eml\u00e9kszik a vit\u00e1kra, az emelkedett megsz\u00f3lal\u00e1sokra, arra, amikor mindenki \u00fagy gondolta, hogy a j\u00f6v\u0151 a k\u00f6z\u00e9p-eur\u00f3pai egy\u00fcttm\u0171k\u00f6d\u00e9sben van. Komoly bajok voltak akkor, de volt idej\u00fck \u00e9s erej\u00fck, hogy az egyik els\u0151 parlamenti gesztussal a k\u00f6z\u00e9p-eur\u00f3pai egy\u00fcttm\u0171k\u00f6d\u00e9st er\u0151s\u00edts\u00e9k meg - f\u0171zte hozz\u00e1.\n\nHangs\u00falyozta: ez az eur\u00f3pai gazdas\u00e1g legdinamikusabban fejl\u0151d\u0151 r\u00e9gi\u00f3ja.\n\u00a0\u00a0\u00a0\u00a0A minisztereln\u00f6k a koronav\u00edrus okozta Covid-19 betegs\u00e9g elleni vakcina k\u00e9rd\u00e9s\u00e9r\u0151l elmondta: Magyarorsz\u00e1gnak mindenn\u00e9l fontosabb szempont a gyorsas\u00e1g, gyorsan kell vakcin\u00e1t szerezni a megfelel\u0151 biztons\u00e1gi el\u0151\u00edr\u00e1sok betart\u00e1s\u00e1val \u00e9s hat\u00e9konys\u00e1gi garanci\u00e1kkal, \u00e9s az \u00e1rn\u00e1l fontosabb a gyorsas\u00e1g.\n\u00a0\u00a0\u00a0\u00a0Kijelentette: depolitiz\u00e1lni kellene a vakcina k\u00e9rd\u00e9s\u00e9t, mert vannak \"geopolitikai vit\u00e1k, t\u00f6rt\u00e9nelmi \u00e9s \u00edzl\u00e9sbeli k\u00fcl\u00f6nbs\u00e9gek\", de ezeket nem a vakcin\u00e1r\u00f3l sz\u00f3l\u00f3 vit\u00e1ban kell kifejezni. \"Egyfajta vakcina van: az, amelyik gyorsan \u00e9s hat\u00e9konyan meggy\u00f3gy\u00edtja az embereket\", \u00e9s \u00e1tpolitiz\u00e1lni ezt a k\u00e9rd\u00e9st, amikor emberek \u00e9let\u00e9r\u0151l van sz\u00f3, felel\u0151tlens\u00e9g - mondta.\n\u00a0\u00a0\u00a0\u00a0A korm\u00e1nyf\u0151 arr\u00f3l is besz\u00e9lt, hogy a k\u00f6z\u00e9p-eur\u00f3pai orsz\u00e1gok tudj\u00e1k, hogy vannak n\u00e1luk sokkal nagyobb orsz\u00e1gok, de azokkal is versenyk\u00e9pesek akarnak lenni, \u00e9s ez akkor lehets\u00e9ges, ha egy l\u00e9p\u00e9ssel megel\u0151zik \u0151ket. Ez\u00e9rt most a v\u00e1ls\u00e1g ut\u00e1ni gazdas\u00e1gi \u00fajraind\u00edt\u00e1sr\u00f3l is besz\u00e9ltek, \u00e9s fontos megosztani egym\u00e1ssal a politikai \u00e9s gazdas\u00e1gi int\u00e9zked\u00e9sek tapasztalatait - mutatott r\u00e1.\n\u00a0\u00a0\u00a0\u00a0K\u00f6z\u00f6lte: szoros konzult\u00e1ci\u00f3ra van sz\u00fcks\u00e9g, mert az \u00fajraind\u00edt\u00e1s nem automatikus, hanem komoly korm\u00e1nyzati munk\u00e1t ig\u00e9nyel.\n\u00a0\u00a0\u00a0\u00a0Orb\u00e1n Viktor szerint a V4 szerencs\u00e9s, mert k\u00e9t kor\u00e1bbi p\u00e9nz\u00fcgyminiszter is van a visegr\u00e1di minisztereln\u00f6k\u00f6k k\u00f6z\u00f6tt, rem\u00e9lhet\u0151leg az \u0151 tapasztalataik visszak\u00f6sz\u00f6nnek egy sikeres gazdas\u00e1gi \u00fajraind\u00edt\u00e1si politik\u00e1ban.\n\u00a0\u00a0\u00a0\u00a0Megjegyezte: h\u00e1l\u00e1s Charles Michelnek, ami\u00e9rt r\u00e9szt vesz a tal\u00e1lkoz\u00f3n, akiben \"\u00e9rt\u0151 szellem.\n\n\n"}]