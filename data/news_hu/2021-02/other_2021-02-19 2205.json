[{"date": "2021-02-19 22:05", "url": "https://koronavirus.gov.hu/cikkek/szijjarto-utnak-inditottak-szazezer-adag-szputnyik-vakcinat-magyarorszagra", "h1": "Szijj\u00e1rt\u00f3: \u00fatnak ind\u00edtottak sz\u00e1zezer adag Szputnyik vakcin\u00e1t Magyarorsz\u00e1gra", "body": "\n\u00datnak ind\u00edtottak sz\u00e1zezer adag orosz Szputnyik vakcin\u00e1t Magyarorsz\u00e1gra - k\u00f6z\u00f6lte a k\u00fclgazdas\u00e1gi \u00e9s k\u00fcl\u00fcgyminiszter p\u00e9ntek este a Facebook-oldal\u00e1n.\n\n\nSzijj\u00e1rt\u00f3 P\u00e9ter arr\u00f3l tett k\u00f6zz\u00e9 egy r\u00f6vid videofelv\u00e9telt, ahogy a koronav\u00edrus elleni olt\u00f3anyag-sz\u00e1ll\u00edtm\u00e1nnyal a kamion \u00fatnak indult Budapestre. Kor\u00e1bban arr\u00f3l is kitett egy vide\u00f3t, hogy Szentp\u00e9terv\u00e1ron megkezd\u0151d\u00f6tt a sz\u00e1zezer adag Szputnyik V vakcina el\u0151k\u00e9sz\u00edt\u00e9se a sz\u00e1ll\u00edt\u00e1sra. A miniszter janu\u00e1r 22-\u00e9n jelentette be, hogy k\u00e9tmilli\u00f3 adag, vagyis egymilli\u00f3 ember beolt\u00e1s\u00e1hoz elegend\u0151 vakcin\u00e1t v\u00e1s\u00e1rolt Magyarorsz\u00e1g Oroszorsz\u00e1gt\u00f3l. A koronavirus.gov.hu p\u00e9nteken azt \u00edrta: p\u00e9ntekig \u00f6sszesen 737 267 ember beolt\u00e1s\u00e1ra el\u00e9g olt\u00f3anyag \u00e9rkezett az orsz\u00e1gba, az orosz Szputnyikb\u00f3l eddig 22 800 ember olt\u00e1s\u00e1ra elegend\u0151 j\u00f6tt.\nMTI 2021. febru\u00e1r 19.\n\n"}]