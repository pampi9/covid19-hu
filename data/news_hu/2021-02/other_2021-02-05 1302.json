[{"date": "2021-02-05 13:02", "url": "https://koronavirus.gov.hu/cikkek/operativ-torzs-csutortokon-231-szer-kellett-maszkviseles-miatt-intezkedniuk-rendoroknek", "h1": "Operat\u00edv t\u00f6rzs: cs\u00fct\u00f6rt\u00f6k\u00f6n 231-szer kellett a maszkvisel\u00e9s miatt int\u00e9zkedni\u00fck a rend\u0151r\u00f6knek", "body": "\nA maszkvisel\u00e9si k\u00f6telezetts\u00e9g figyelmen k\u00edv\u00fcl hagy\u00e1sa miatt cs\u00fct\u00f6rt\u00f6k\u00f6n 231 esetben int\u00e9zkedtek a rend\u0151r\u00f6k - k\u00f6z\u00f6lte az Orsz\u00e1gos Rend\u0151r-f\u0151kapit\u00e1nys\u00e1g sz\u00f3viv\u0151je a koronav\u00edrus-j\u00e1rv\u00e1ny elleni v\u00e9dekez\u00e9s\u00e9rt felel\u0151s operat\u00edv t\u00f6rzs p\u00e9nteki online sajt\u00f3t\u00e1j\u00e9koztat\u00f3j\u00e1n.\n\n\nG\u00e1l Krist\u00f3f alezredes kifejtette: 205-en k\u00f6zter\u00fcleten nem viselt\u00e9k a maszkot, egy\u00e9b, a rendeletben meghat\u00e1rozott z\u00e1rt helyen 25-en, emellett egy ember a t\u00f6megk\u00f6zleked\u00e9si eszk\u00f6z\u00f6n nem vette fel.\n\u00a0\u00a0\u00a0\u00a0Ugyanakkor 481 emberrel szemben kellett int\u00e9zkedni\u00fck a rend\u0151r\u00f6knek a kij\u00e1r\u00e1si tilalom megszeg\u00e9se miatt - tette hozz\u00e1.\n\u00a0\u00a0\u00a0\u00a0K\u00f6z\u00f6lte: az \u00e1tutaz\u00e1sra vonatkoz\u00f3 tranzitszab\u00e1lyok megs\u00e9rt\u00e9se miatt 86 aut\u00f3ssal szemben int\u00e9zkedtek, illetve 9254 alkalommal ellen\u0151rizt\u00e9k a rend\u0151r\u00f6k a karant\u00e9nint\u00e9zked\u00e9sek betart\u00e1s\u00e1t.\nCs\u00fct\u00f6rt\u00f6k\u00f6n 3124-en ker\u00fcltek karant\u00e9nba, \u00edgy \u00f6sszesen 20 254 ember j\u00e1rv\u00e1ny\u00fcgyi megfigyel\u00e9se, illetve elk\u00fcl\u00f6n\u00edt\u00e9se hat\u00e1lyos. K\u00f6z\u00fcl\u00fck 2021-en haszn\u00e1lj\u00e1k az online ellen\u0151rz\u00e9sre fejlesztett mobil alkalmaz\u00e1st - ismertette az adatokat G\u00e1l Krist\u00f3f.\n\nMTI 2021. febru\u00e1r 5.\n\n"}]