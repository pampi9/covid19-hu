[{"date": "2021-02-28 18:03", "url": "https://koronavirus.gov.hu/cikkek/szijjarto-rovidesen-elindul-az-eddigi-legnagyobb-orosz-oltoanyag-szallitmany-budapestre", "h1": "Szijj\u00e1rt\u00f3: r\u00f6videsen elindul az eddigi legnagyobb orosz olt\u00f3anyag-sz\u00e1ll\u00edtm\u00e1ny Budapestre", "body": "\nR\u00f6videsen elindul az eddigi legnagyobb orosz olt\u00f3anyag-sz\u00e1ll\u00edtm\u00e1ny Budapestre - jelentette be a k\u00fclgazdas\u00e1gi \u00e9s k\u00fcl\u00fcgyminiszter vas\u00e1rnap a Facebook-oldal\u00e1n.\n\n\nSzijj\u00e1rt\u00f3 P\u00e9ter azt \u00edrta: Moszkv\u00e1t\u00f3l nem messze k\u00e9s\u0151 d\u00e9lut\u00e1n kezd\u0151d\u00f6tt meg 280 ezer adag koronav\u00edrus elleni vakcina el\u0151k\u00e9sz\u00edt\u00e9se a sz\u00e1ll\u00edt\u00e1sra.\n\u00a0\u00a0\u00a0\u00a0A 100 ezer adagnyi m\u00e1sodik \u00e9s a 180 ezer adagnyi els\u0151 \"komponens\" berakod\u00e1sa hossz\u00fa \u00f3r\u00e1kat vesz ig\u00e9nybe, de m\u00e9g vas\u00e1rnap este megindul a kamion Magyarorsz\u00e1g fel\u00e9 - tette hozz\u00e1.\n\u00a0\u00a0\u00a0\u00a0A miniszter janu\u00e1r 22-\u00e9n jelentette be, hogy k\u00e9tmilli\u00f3 adag, vagyis egymilli\u00f3 ember beolt\u00e1s\u00e1hoz elegend\u0151 vakcin\u00e1t v\u00e1s\u00e1rolt Magyarorsz\u00e1g Oroszorsz\u00e1gt\u00f3l.\n\nMTI 2021. febru\u00e1r 28.\n\n"}]