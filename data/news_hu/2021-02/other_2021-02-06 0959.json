[{"date": "2021-02-06 09:59", "url": "https://koronavirus.gov.hu/cikkek/varga-mihaly-gyorskolcson-az-ujrainditasi-akcioterv-legujabb-lepese", "h1": "Varga Mih\u00e1ly: a gyorsk\u00f6lcs\u00f6n az \u00fajraind\u00edt\u00e1si akci\u00f3terv leg\u00fajabb l\u00e9p\u00e9se", "body": "\nA gazdas\u00e1g-\u00fajraind\u00edt\u00e1si akci\u00f3terv leg\u00fajabb l\u00e9p\u00e9se a kamatmentes \u00fajraind\u00edt\u00e1si gyorsk\u00f6lcs\u00f6n, a kis- \u00e9s k\u00f6z\u00e9pv\u00e1llalkoz\u00e1sok \u00fajraindul\u00e1s\u00e1t 10 milli\u00f3 forintos, 10 \u00e9ves futamidej\u0171, kamatmentes hitellel seg\u00edti a korm\u00e1ny - ismertette a p\u00e9nz\u00fcgyminiszter a Facebook-oldal\u00e1n szombaton.\n\n\u00a0\n\nVarga Mih\u00e1ly hozz\u00e1tette: id\u0151t hagy a v\u00e1llalkoz\u00e1soknak a munk\u00e1ra az, hogy a hitel t\u00f6rleszt\u00e9s\u00e9t csak h\u00e1rom \u00e9v m\u00falva kell elkezdeni.\nA korm\u00e1ny \u00fajabb r\u00e9szletekr\u0151l is d\u00f6nt\u00f6tt, ezek k\u00f6z\u00e9 sorolta a miniszter, hogy a felvett \u00f6sszeget a v\u00e1llalkoz\u00e1sok b\u00e9rekre, j\u00e1rul\u00e9kokra, rezsire, m\u0171k\u00f6d\u00e9si k\u00f6lts\u00e9gre \u00e9s k\u00e9szletfinansz\u00edroz\u00e1sra is haszn\u00e1lhatj\u00e1k.\nVarga Mih\u00e1ly k\u00f6z\u00f6lte: a hitelprogram keret\u00f6sszeg\u00e9t a korm\u00e1ny 100 milli\u00e1rd forintban hat\u00e1rozta meg, a gyorsk\u00f6lcs\u00f6n lebonyol\u00edt\u00f3ja a Magyar Fejleszt\u00e9si Bank (MFB).\nAhhoz, hogy a gazdas\u00e1g \u00fajrainduljon, nem el\u00e9g a korl\u00e1toz\u00e1sok felold\u00e1sa, forr\u00e1sokra is sz\u00fcks\u00e9g van, a kamatmentes \u00fajraind\u00edt\u00e1si gyorsk\u00f6lcs\u00f6n ebben ny\u00fajt fontos seg\u00edts\u00e9get a legkisebb v\u00e1llalkoz\u00e1soknak. A c\u00e9l az, hogy a gazdas\u00e1g \u00fajraind\u00edt\u00e1s\u00e1hoz \u00e9s a munkahelyek teremt\u00e9s\u00e9hez a magyar kkv-k is min\u00e9l nagyobb ar\u00e1nyban j\u00e1ruljanak hozz\u00e1 - mondta.\n\nMTI\n\n"}]