[{"date": "2021-02-12 11:25", "url": "https://koronavirus.gov.hu/cikkek/mi-teendo-ha-nem-erkezett-meg-postan-kuldott-oltasi-regisztracios-iv", "h1": "Mi a teend\u0151, ha nem \u00e9rkezett meg post\u00e1n k\u00fcld\u00f6tt olt\u00e1si regisztr\u00e1ci\u00f3s \u00edv?", "body": "\nMagyarorsz\u00e1gon a koronav\u00edrus elleni v\u00e9d\u0151olt\u00e1s ingyenes \u00e9s \u00f6nk\u00e9ntes, \u00edgy regisztr\u00e1lni sz\u00fcks\u00e9ges ahhoz, hogy megkapjuk. A regisztr\u00e1ci\u00f3 folyamatos a www.vakcinainfo.gov.hu honlapon, fontos tudni tov\u00e1bb\u00e1, hogy azoknak a 60 \u00e9ven fel\u00fcli honfit\u00e1rsainknak is van lehet\u0151s\u00e9ge regisztr\u00e1lni, akikhez valamilyen okn\u00e1l fogva nem \u00e9rkezett meg a postai regisztr\u00e1ci\u00f3s \u00edv. \u0150k k\u00e9rhetik a post\u00e1n k\u00fcld\u00f6tt olt\u00e1si regisztr\u00e1ci\u00f3s \u00edv \u00fajra k\u00fcld\u00e9s\u00e9t, vagy online is regisztr\u00e1lhatnak.\n\n\nMagyarorsz\u00e1gon az olt\u00e1s folyamatos, az olt\u00e1s \u00fctem\u00e9t a rendelkez\u00e9sre \u00e1ll\u00f3 vakcinamennyis\u00e9g hat\u00e1rozza meg. Az eg\u00e9szs\u00e9g\u00fcgyi dolgoz\u00f3knak \u00e9s az id\u0151sotthonok lak\u00f3inak, dolgoz\u00f3inak kamp\u00e1nyszer\u0171 olt\u00e1s\u00e1val janu\u00e1r v\u00e9g\u00e9n lez\u00e1rult az olt\u00e1si terv els\u0151 k\u00e9t szakasza. Harmadik k\u00f6rben, febru\u00e1r elej\u00e9n elkezd\u0151d\u00f6tt \u00e9s jelenleg is tart a v\u00e9d\u0151olt\u00e1sra regisztr\u00e1lt legid\u0151sebbek olt\u00e1sa.\nA www.vakcinainfo.gov.hu honlapon folyamatos regisztr\u00e1ci\u00f3 a koronav\u00edrus elleni v\u00e9d\u0151olt\u00e1sra, a 60 \u00e9ven fel\u00fcli honfit\u00e1rsaink pedig postai lev\u00e9lben is kaptak regisztr\u00e1ci\u00f3s nyomtatv\u00e1nyt, \u00edgy \u0151k post\u00e1n is visszak\u00fcldhetik a jelentkez\u00e9s\u00fcket a Magyar \u00c1llamkincst\u00e1rhoz. Azonban el\u0151fordulhat, hogy valamilyen okn\u00e1l fogva nem \u00e9rkezett meg a post\u00e1n k\u00fcld\u00f6tt olt\u00e1si regisztr\u00e1ci\u00f3s \u00edv, ebben az esetben nekik ugyan\u00fagy lehet\u0151s\u00e9g\u00fck van regisztr\u00e1lni a www.vakcinainfo.gov.hu honlapon, vagy k\u00e9rhetik a postai lev\u00e9l \u00fajrak\u00fcld\u00e9s\u00e9t a lenti \u00e1br\u00e1n tal\u00e1lhat\u00f3 el\u00e9rhet\u0151s\u00e9geken.\n\n\n"}]