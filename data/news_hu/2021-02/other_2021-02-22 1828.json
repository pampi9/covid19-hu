[{"date": "2021-02-22 18:28", "url": "https://koronavirus.gov.hu/cikkek/orban-viktor-mindenkinek-szamit-velemenye", "h1": "Orb\u00e1n Viktor: mindenkinek sz\u00e1m\u00edt a v\u00e9lem\u00e9nye", "body": "\nAz \u00fajranyit\u00e1sr\u00f3l sz\u00f3l\u00f3 konzult\u00e1ci\u00f3s k\u00e9rd\u0151\u00edv kit\u00f6lt\u00e9s\u00e9re b\u00edztatott Orb\u00e1n Viktor mindenkit h\u00e9tf\u0151n, a Facebook-oldal\u00e1ra felt\u00f6lt\u00f6tt vide\u00f3ban.\n\n\n\u00a0\u00a0\u00a0\u00a0A minisztereln\u00f6k azt mondta, \"ez a pillanat is v\u00e9gre el\u00e9rkezett: tudunk \u00e9rtelmesen konzult\u00e1lni arr\u00f3l, hogy milyen k\u00f6r\u00fclm\u00e9nyek k\u00f6z\u00f6tt, \u00e9s hogyan oldjuk fel a j\u00e1rv\u00e1nyhelyzet miatt bevezetett korl\u00e1toz\u00e1sokat. \u00c9pp eleg\u00fcnk van m\u00e1r ebb\u0151l, szabadulni akarunk t\u0151le\".\n\u00a0\u00a0\u00a0\u00a0Orb\u00e1n Viktor szerint a j\u00e1rv\u00e1ny\u00fcgyi szakemberek hangja, szava, v\u00e9lem\u00e9nye lesz a d\u00f6nt\u0151 abban, mikor lehet megszabadulni a korl\u00e1toz\u00e1sokt\u00f3l. De mindenkinek sz\u00e1m\u00edt a v\u00e9lem\u00e9nye arr\u00f3l, hogy milyen k\u00f6r\u00fclm\u00e9nyek k\u00f6z\u00f6tt, hogyan, h\u00e1ny l\u00e9p\u00e9sben t\u00f6rt\u00e9njen a korl\u00e1toz\u00e1sok felold\u00e1sa.\n\u00a0\u00a0\u00a0\u00a0\"Ez\u00e9rt arra k\u00e9rem \u00f6n\u00f6ket, t\u00f6lts\u00fck ki mindannyian a konzult\u00e1ci\u00f3s k\u00e9rd\u0151\u00edvet\" - fogalmazott a minisztereln\u00f6k, aki egy kez\u00e9ben tartott tableten t\u00f6lt\u00f6tte ki a konzult\u00e1ci\u00f3s k\u00e9rd\u0151\u00edvet, a\u00a0https://vakcinainfo.gov.hu\u00a0honlapon.\n\u00a0\n\n\n"}]