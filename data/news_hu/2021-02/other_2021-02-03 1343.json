[{"date": "2021-02-03 13:43", "url": "https://koronavirus.gov.hu/cikkek/operativ-torzs-kedden-sem-kellett-intezkedni-uzletekben-vendeglato-es-szallashelyeken", "h1": "Operat\u00edv t\u00f6rzs: kedden sem kellett int\u00e9zkedni \u00fczletekben, vend\u00e9gl\u00e1t\u00f3- \u00e9s sz\u00e1ll\u00e1shelyeken", "body": "\nH\u00e9tf\u0151h\u00f6z hasonl\u00f3an kedden sem kellett a rend\u0151r\u00f6knek int\u00e9zkedni\u00fck az \u00fczletekre, a vend\u00e9gl\u00e1t\u00f3helyekre, a sz\u00e1ll\u00e1shelyekre, valamint a szabadid\u0151s l\u00e9tes\u00edtm\u00e9nyekre vonatkoz\u00f3 korl\u00e1toz\u00e1sok megszeg\u00e9se miatt - mondta az Orsz\u00e1gos Rend\u0151r-f\u0151kapit\u00e1nys\u00e1g sz\u00f3viv\u0151je a koronav\u00edrus-j\u00e1rv\u00e1ny elleni v\u00e9dekez\u00e9s\u00e9rt felel\u0151s operat\u00edv t\u00f6rzs szerdai online sajt\u00f3t\u00e1j\u00e9koztat\u00f3j\u00e1n.\n\n\nG\u00e1l Krist\u00f3f alezredes hozz\u00e1tette: a maszkvisel\u00e9si k\u00f6telezetts\u00e9g figyelmen k\u00edv\u00fcl hagy\u00e1sa miatt kedden 187-szer int\u00e9zkedtek a rend\u0151r\u00f6k; 152-en k\u00f6zter\u00fcleten, hatan k\u00f6zleked\u00e9si eszk\u00f6z\u00f6n, 29-en pedig egy\u00e9b z\u00e1rt helyen nem viseltek maszkot.\n\u00a0\u00a0\u00a0\u00a0A kij\u00e1r\u00e1si tilalomra vonatkoz\u00f3 szab\u00e1lyok megs\u00e9rt\u00e9se miatt kedden 314 emberrel szemben int\u00e9zkedtek a rend\u0151r\u00f6k.\n\u00a0\u00a0\u00a0\u00a0Kedden a Magyarorsz\u00e1gon \u00e1tutaz\u00f3kkal szemben 77 alkalommal int\u00e9zkedtek a rend\u0151r\u00f6k a tranzitszab\u00e1lyok megs\u00e9rt\u00e9se miatt - mondta G\u00e1l Krist\u00f3f. \u00a0\u00a0\u00a0\u00a0Az elm\u00falt napon 8457 esetben ellen\u0151rizt\u00e9k a rend\u0151r\u00f6k a helysz\u00ednen a hat\u00f3s\u00e1gi h\u00e1zi karant\u00e9nban l\u00e9v\u0151ket, \u00e9s 2691 hat\u00f3s\u00e1gi h\u00e1zi karant\u00e9nt rendeltek el orsz\u00e1gszerte, \u00edgy 18 337 emberre vonatkozik j\u00e1rv\u00e1ny\u00fcgyi megfigyel\u00e9s, illetve elk\u00fcl\u00f6n\u00edt\u00e9s, k\u00f6z\u00fcl\u00fck 1932-en haszn\u00e1lj\u00e1k az online ellen\u0151rz\u00e9sre fejlesztett mobil alkalmaz\u00e1st - ismertette az alezredes.\n\n\nMTI 2021. febru\u00e1r 3.\n\n"}]