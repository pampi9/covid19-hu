[{"date": "2021-02-16 08:59", "url": "https://koronavirus.gov.hu/cikkek/szijjarto-vallaltnal-korabban-es-tobb-vakcina-erkezik-magyarorszagra-kinabol", "h1": "Szijj\u00e1rt\u00f3: a v\u00e1llaltn\u00e1l kor\u00e1bban \u00e9s t\u00f6bb vakcina \u00e9rkezik Magyarorsz\u00e1gra K\u00edn\u00e1b\u00f3l", "body": "\nA szerz\u0151d\u00e9sben v\u00e1llaltn\u00e1l kor\u00e1bban \u00e9s t\u00f6bb koronav\u00edrus elleni vakcina \u00e9rkezik Magyarorsz\u00e1gra K\u00edn\u00e1b\u00f3l - k\u00f6z\u00f6lte a k\u00fclgazdas\u00e1gi \u00e9s k\u00fcl\u00fcgyminiszter kedd reggel a Facebook-oldal\u00e1n.\n\n\nSzijj\u00e1rt\u00f3\u00a0P\u00e9ter a vide\u00f3ban azt mondta, hogy a szerz\u0151d\u00e9s szerint febru\u00e1r v\u00e9g\u00e9ig f\u00e9lmilli\u00f3 k\u00ednai vakcina \u00e9rkezett volna Magyarorsz\u00e1gra, de most, febru\u00e1r k\u00f6zep\u00e9n 550 ezer vakcin\u00e1t sz\u00e1ll\u00edtanak.\n\u00a0\u00a0\u00a0\u00a0A k\u00fcl\u00fcgyminisztert a vide\u00f3ban err\u0151l Magyarorsz\u00e1g pekingi nagyk\u00f6vete t\u00e1j\u00e9koztatta telefonon. Pesti M\u00e1t\u00e9 elmondta: a 84 h\u0171t\u0151kont\u00e9nerben t\u00e1rolt 550 ezer vakcin\u00e1t m\u00e1r bepakolt\u00e1k a rep\u00fcl\u0151g\u00e9pbe, amely egy \u00f3ra m\u00falva indul Pekingb\u0151l Budapestre.\nA k\u00fcl\u00fcgyminiszter a besz\u00e9lget\u00e9s v\u00e9g\u00e9n arra k\u00e9rte a nagyk\u00f6vetet, hogy az els\u0151 adag sz\u00e1ll\u00edtm\u00e1ny elindul\u00e1sa ut\u00e1n dolgozzon a k\u00f6vetkez\u0151 sz\u00e1ll\u00edt\u00e1si terminuson.\n\nMTI 2021. febru\u00e1r 16.\n\n"}]