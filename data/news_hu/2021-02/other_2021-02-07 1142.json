[{"date": "2021-02-07 11:42", "url": "https://koronavirus.gov.hu/cikkek/folytatodik-az-idosek-beoltasa", "h1": "Folytat\u00f3dik az id\u0151sek beolt\u00e1sa", "body": "\nFolytat\u00f3dik a regisztr\u00e1lt sz\u00e9pkor\u00faak beolt\u00e1sa az orsz\u00e1g t\u00f6bb pontj\u00e1n; vas\u00e1rnap estig 40 ezren kapj\u00e1k meg a koronav\u00edrus elleni vakcin\u00e1t - hangzott el az M1 aktu\u00e1lis csatorn\u00e1n vas\u00e1rnap.\n\n\u00a0 \u00a0\nBaranya megy\u00e9ben j\u00f3l halad az olt\u00e1s a h\u00e1ziorvosokn\u00e1l \u00e9s az olt\u00f3pontokon is, eddig sehol nem jelentkeztek mell\u00e9khat\u00e1sok. T\u00f6bb helyen m\u00e1r befejezt\u00e9k az id\u0151sek beolt\u00e1s\u00e1t, 6 olt\u00f3ponton pedig naponta 600-700 embert oltanak be - k\u00f6z\u00f6lt\u00e9k a m\u0171sorban.\n\u00a0\u00a0\u00a0\u00a0Sebesty\u00e9n Andor, a P\u00e9csi Tudom\u00e1nyegyetem Klinikai K\u00f6zpontj\u00e1nak eln\u00f6ke az M1 H\u00edrad\u00f3j\u00e1ban kiemelte: az id\u0151sek l\u00e1that\u00f3an egy\u00fcttm\u0171k\u00f6d\u0151ek, \u00f3ri\u00e1si aktivit\u00e1ssal vesznek r\u00e9szt az olt\u00f3programban. M\u00e9g a 100 \u00e9v k\u00f6r\u00fcli koroszt\u00e1lyb\u00f3l is j\u00f6nnek az olt\u00f3pontokra.\n\u00a0\u00a0\u00a0\u00a0A budapesti Szent Imre Egyetemi Oktat\u00f3k\u00f3rh\u00e1zban h\u00e9tv\u00e9g\u00e9n csaknem 300 embert oltanak be, volt m\u00e1r k\u00f6zt\u00fck 100 \u00e9vesn\u00e9l id\u0151sebb is, de ahogy m\u00e1sokn\u00e1l, \u00fagy n\u00e1la sem tapasztaltak mell\u00e9khat\u00e1sokat - hangzott az M1 aktu\u00e1lis csatorn\u00e1n.\n\n\u00a0\n\n"}]