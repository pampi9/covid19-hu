[{"date": "2021-02-28 11:52", "url": "https://koronavirus.gov.hu/cikkek/beoltottak-orban-viktort", "h1": "Beoltott\u00e1k Orb\u00e1n Viktort", "body": "\nBeoltott\u00e1k a k\u00ednai Sinopharm koronav\u00edrus elleni vakcin\u00e1j\u00e1val Orb\u00e1n Viktor minisztereln\u00f6k\u00f6t. Az err\u0151l k\u00e9sz\u00fclt f\u00e9nyk\u00e9peket a korm\u00e1nyf\u0151 Facebook-oldal\u00e1ra tett\u00e9k fel vas\u00e1rnap d\u00e9lel\u0151tt.\n\n\nOrb\u00e1n Viktor a Magyar Honv\u00e9ds\u00e9g Eg\u00e9szs\u00e9g\u00fcgyi K\u00f6zpont olt\u00f3pontj\u00e1n kapta meg az olt\u00e1st.\n\u00a0\u00a0\u00a0\u00a0M\u00fcller Cec\u00edlia orsz\u00e1gos tisztif\u0151orvos szombaton az MTI-nek azt mondta, hogy az olt\u00e1st k\u00fcl\u00f6n javasolta Orb\u00e1n Viktor minisztereln\u00f6knek is. Fontosnak nevezte, hogy a korm\u00e1nyf\u0151 p\u00e9ld\u00e1t mutasson a lakoss\u00e1gnak, \u00edgy min\u00e9l t\u00f6bben \u00e9ljenek az olt\u00e1s felv\u00e9tel\u00e9nek lehet\u0151s\u00e9g\u00e9vel, \u00e9rkezzenek azok b\u00e1rhonnan is. Emellett a korm\u00e1ny \u00e9s az operat\u00edv t\u00f6rzs tagjainak beolt\u00e1s\u00e1t is fontosnak tartja. Az olt\u00e1sok ugyanis rem\u00e9nyt adnak arra, hogy kev\u00e9s \u00e1ldozattal z\u00e1ruljon a harmadik hull\u00e1m, \u00e9s v\u00e9get \u00e9rjen a pand\u00e9mia - jelentette ki.\n\u00a0\u00a0\u00a0\u00a0P\u00e9nteken \u00c1der J\u00e1nos k\u00f6zt\u00e1rsas\u00e1gi eln\u00f6ki is megkapta a Sinopharm-vakcin\u00e1t. Az \u00e1llamf\u0151 az olt\u00e1s ut\u00e1n nyilatkozva arra k\u00e9rte minden honfit\u00e1rs\u00e1t, hogy aki m\u00e9g nem tette meg, regisztr\u00e1ljon a v\u00e9d\u0151olt\u00e1sra min\u00e9l hamarabb. Aki pedig lehet\u0151s\u00e9get kap, hogy b\u00e1rmilyen, a magyar hat\u00f3s\u00e1gok, a magyar szakemberek \u00e1ltal j\u00f3v\u00e1hagyott vakcin\u00e1val megkapja az els\u0151, majd a m\u00e1sodik olt\u00e1s\u00e1t, azt tegye meg.\n\nMTI 2021. febru\u00e1r 28.\n\n"}]