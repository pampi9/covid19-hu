[{"date": "2021-02-20 19:04", "url": "https://koronavirus.gov.hu/cikkek/mar-tobb-mint-200-ezren-mondtak-el-velemenyuket-konzultacioban", "h1": "M\u00e1r t\u00f6bb mint 200 ezren mondt\u00e1k el a v\u00e9lem\u00e9ny\u00fcket a konzult\u00e1ci\u00f3ban", "body": "\nEgyre t\u00f6bben mondj\u00e1k el a v\u00e9lem\u00e9ny\u00fcket az \u00fajraind\u00edt\u00e1sr\u00f3l sz\u00f3l\u00f3 konzult\u00e1ci\u00f3ban. Szombat reggelig 201 087-en t\u00f6lt\u00f6tt\u00e9k ki az online k\u00e9rd\u0151\u00edvet - olvashat\u00f3 a kormany.hu oldalon\n\n\nA szombaton k\u00f6zz\u00e9tett t\u00e1j\u00e9koztat\u00e1s szerint az olt\u00e1si programmal \"\u00faj szakaszba l\u00e9pt\u00fcnk\", \u00e9s ez lehet\u0151v\u00e9 teszi, hogy elinduljon a p\u00e1rbesz\u00e9d az \u00fajraind\u00edt\u00e1s lehet\u0151s\u00e9geir\u0151l.\nEz f\u00fcgg a j\u00e1rv\u00e1ny\u00fcgyi helyzett\u0151l is, ugyanakkor az elm\u00falt h\u00f3napok bizony\u00edtott\u00e1k, hogy azok a hat\u00e9kony int\u00e9zked\u00e9sek, amelyeket a magyar t\u00f6bbs\u00e9ge is t\u00e1mogat. \"A konzult\u00e1ci\u00f3 ebben ny\u00fajt seg\u00edts\u00e9get, mindenki v\u00e9lem\u00e9ny\u00e9re sz\u00e1m\u00edtunk\" - \u00edrt\u00e1k.\nA kormany.hu D\u00f6m\u00f6t\u00f6r Csaba, a Minisztereln\u00f6ki Kabinetiroda parlamenti \u00e1llamtitk\u00e1r\u00e1nak t\u00e1j\u00e9koztat\u00e1sa alapj\u00e1n besz\u00e1molt arr\u00f3l is, hogy az olt\u00e1sra regisztr\u00e1l\u00f3k sz\u00e1ma is folyamatosan emelkedik. M\u00e1r 2 milli\u00f3 265 ezren jelezt\u00e9k, hogy \u00e9lni szeretn\u00e9nek a lehet\u0151s\u00e9ggel, ami mag\u00e1ban foglalja a postai \u00faton visszak\u00fcld\u00f6tt \u00e9s az internetes regisztr\u00e1ci\u00f3kat is - tette hozz\u00e1 a korm\u00e1nyp\u00e1rti politikus.\n\nMTI\n\n"}]