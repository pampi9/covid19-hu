[{"date": "2021-02-28 09:32", "url": "https://koronavirus.gov.hu/cikkek/4-469-fovel-emelkedett-beazonositott-fertozottek-szama-es-elhunyt-72-beteg", "h1": "4 469 f\u0151vel emelkedett a beazonos\u00edtott fert\u0151z\u00f6ttek sz\u00e1ma \u00e9s elhunyt 72 beteg", "body": "\n4 469 \u00fajabb magyar \u00e1llampolg\u00e1rn\u00e1l mutatt\u00e1k ki az \u00faj koronav\u00edrus-fert\u0151z\u00e9st (COVID-19), ezzel 428 599 f\u0151re n\u0151tt a haz\u00e1nkban beazonos\u00edtott fert\u0151z\u00f6ttek sz\u00e1ma. Elhunyt 72 t\u00f6bbs\u00e9g\u00e9ben id\u0151s, kr\u00f3nikus beteg, \u00edgy az elhunytak sz\u00e1ma 14 974 f\u0151re emelkedett. A gy\u00f3gyultak sz\u00e1ma folyamatosan n\u0151, jelenleg 321 128 f\u0151, az akt\u00edv fert\u0151z\u00f6ttek sz\u00e1ma 92 497 f\u0151. 5 482 koronav\u00edrusos beteget \u00e1polnak k\u00f3rh\u00e1zban, k\u00f6z\u00fcl\u00fck 524-en vannak l\u00e9legeztet\u0151g\u00e9pen. Eddig 677 682 f\u0151 kapott olt\u00e1st, k\u00f6z\u00fcl\u00fck 249 499 f\u0151 m\u00e1r a m\u00e1sodik olt\u00e1s\u00e1t is megkapta. A h\u00e1ziorvosok tov\u00e1bbra is v\u00e9gzik az olt\u00e1st a k\u00ednai Sinopharm-vakcin\u00e1val, minden h\u00e1ziorvos \u00e1tlagosan 50-55 f\u0151 regisztr\u00e1lt id\u0151set tud beoltani, emellett folytatj\u00e1k a 60 \u00e9v alatti kr\u00f3nikus betegek olt\u00e1s\u00e1t az AstraZeneca-vakcin\u00e1val, amellyel praxisonk\u00e9nt 10 f\u0151 beolt\u00e1s\u00e1ra van lehet\u0151s\u00e9g. A k\u00f3rh\u00e1zi olt\u00f3pontokon is folytatj\u00e1k a regisztr\u00e1lt id\u0151sek olt\u00e1s\u00e1t a Pfizer-vakcin\u00e1val. A j\u00e1rv\u00e1ny harmadik hull\u00e1m\u00e1nak felsz\u00e1ll\u00f3 \u00e1g\u00e1ban vagyunk, ez\u00e9rt tov\u00e1bbra is \u00e9rv\u00e9nyben vannak a v\u00e9delmi int\u00e9zked\u00e9sek, a tegnapi napon megjelent az utaz\u00e1si szab\u00e1lyok szigor\u00edt\u00e1s\u00e1r\u00f3l sz\u00f3l\u00f3 Korm\u00e1nyrendelet. Az Operat\u00edv T\u00f6rzs az olt\u00e1si strat\u00e9gia m\u00f3dos\u00edt\u00e1s\u00e1n dolgozik, hogy min\u00e9l t\u00f6bben min\u00e9l el\u0151bb megkapj\u00e1k az els\u0151 olt\u00e1st a rendelkez\u00e9sre \u00e1ll\u00f3 vakcin\u00e1kb\u00f3l.\n\nSz\u00e1mos eur\u00f3pai orsz\u00e1ghoz hasonl\u00f3an haz\u00e1nkat is el\u00e9rte a j\u00e1rv\u00e1ny harmadik hull\u00e1ma.\u00a0A brit v\u00edrusmut\u00e1ns eg\u00e9sz Eur\u00f3p\u00e1ban \u00e9s m\u00e1r a magyar v\u00e1rosokban is gyorsan terjed, t\u00f6bb embert fert\u0151z \u00e9s n\u00f6veli a betegek sz\u00e1m\u00e1t.\u00a0\u00a0A j\u00e1rv\u00e1ny \u00fajra felsz\u00e1ll\u00f3 \u00e1gban van, ez\u00e9rt k\u00e9rj\u00fck, hogy aki m\u00e9g nem tette meg, az\u00a0regisztr\u00e1ljon a v\u00e9d\u0151olt\u00e1sra\u00a0a\u00a0www.vakcinainfo.gov.hu\u00a0honlapon.\u00a0A v\u00e9d\u0151olt\u00e1s \u00e9letet ment.\u00a0\nAz Operat\u00edv T\u00f6rzs \u00e9s az olt\u00e1si munkacsoport az olt\u00e1si strat\u00e9gia m\u00f3dos\u00edt\u00e1s\u00e1n dolgozik, hogy min\u00e9l el\u0151bb min\u00e9l t\u00f6bb ember kapja meg az els\u0151 olt\u00e1s\u00e1t. Mind az \u00f6t Magyarorsz\u00e1gon alkalmazott vakcina\u00a0hat\u00e1sos\u00a0\u00e9s biztons\u00e1gos, \u00e9s v\u00e9delmet ad a koronav\u00edrus-fert\u0151z\u00e9s s\u00falyos lefoly\u00e1sa ellen.\nA\u00a0korm\u00e1ny - tekintettel a j\u00e1rv\u00e1ny \u00fajabb felsz\u00e1ll\u00f3 \u00e1g\u00e1ra -\u00a0meghosszabb\u00edtotta a jelenleg hat\u00e1lyban l\u00e9v\u0151 v\u00e9delmi int\u00e9zked\u00e9seket m\u00e1rcius15-ig.\u00a0 A korm\u00e1ny \u00e1ll\u00e1spontja, hogy ha majd a j\u00e1rv\u00e1ny\u00fcgyi helyzet lehet\u0151v\u00e9 teszi, akkor csak\u00a0fokozatosan \u00e9s felel\u0151sen lehet feloldani majd a korl\u00e1toz\u00e1sokat.\u00a0Az \u00fajraind\u00edt\u00e1sr\u00f3l az emberek v\u00e9lem\u00e9ny\u00e9t is v\u00e1rjuk az\u00a0online nemzeti konzult\u00e1ci\u00f3n.\u00a0Honlap:\u00a0https://nemzetikonzultacio.kormany.hu/\n\n\n\n\n\n\n\nNemzeti konzult\u00e1ci\u00f3\nnemzetikonzultacio.kormany.hu\nKonzult\u00e1ci\u00f3 az \u00fajraind\u00edt\u00e1sr\u00f3l\n\n\n\n\n\u00a0\nMivel a br\u00fcsszeli beszerz\u00e9sb\u0151l\u00a0kev\u00e9s vakcina \u00e9rkezik \u00e9s lassan,\u00a0Magyarorsz\u00e1g mindent megtesz, hogy legyen el\u00e9g vakcina a t\u00f6meges olt\u00e1s megkezd\u00e9s\u00e9hez. \u00a0A nyugati vakcin\u00e1kon t\u00fal\u00a02,5 milli\u00f3 ember olt\u00e1s\u00e1hoz el\u00e9g k\u00ednai Sinopharm olt\u00f3anyag fog \u00e9rkezni a k\u00f6vetkez\u0151 4 h\u00f3napban.\u00a0Az els\u0151 k\u00ednai-vakcina sz\u00e1ll\u00edtm\u00e1ny m\u00e1r meg\u00e9rkezett Magyarorsz\u00e1gra:\u00a0550 ezer adag vakcina \u00e9rkezett,\u00a0amely 275 ezer ember olt\u00e1s\u00e1t teszi lehet\u0151v\u00e9 ezekben a napokban.\u00a0\nOroszorsz\u00e1gb\u00f3l 1 milli\u00f3 ember olt\u00e1s\u00e1ra el\u00e9g Szputnyik-vakcin\u00e1t v\u00e1runk 3 h\u00f3nap alatt.\u00a0Az els\u0151, 20 ezer olt\u00e1s\u00e1ra el\u00e9g sz\u00e1ll\u00edtm\u00e1ny febru\u00e1r elej\u00e9n\u00a0meg is \u00e9rkezett,\u00a0\u00e9s\u00a0a regisztr\u00e1lt 60 \u00e9v felettiek olt\u00e1s\u00e1ra felhaszn\u00e1lt\u00e1k a\u00a0megyei k\u00f3rh\u00e1zak olt\u00f3pontjain.\u00a0H\u00e9tf\u0151 este pedig \u00fajabb 100 ezer ember olt\u00e1s\u00e1hoz el\u00e9g vakcina \u00e9rkezett,\u00a0amelyet az NNK ez\u00fattal is megvizsg\u00e1l.\nA nyugati vakcin\u00e1kb\u00f3l eddig 19,7\u00a0milli\u00f3 adagot k\u00f6t\u00f6tt\u00fcnk le\u00a0t\u00f6bb t\u00edzmilli\u00e1rd forint \u00e9rt\u00e9kben k\u00fcl\u00f6nb\u00f6z\u0151 gy\u00e1rt\u00f3kn\u00e1l (Pfizer-BioNTech, Moderna, AstraZeneca, Janssen, Curevac), ezekb\u0151l eddig\u00a0csak a Pfizer, a Moderna \u00e9s az AstraZeneca rendelkezik uni\u00f3s enged\u00e9llyel \u00e9s kezdte meg a sz\u00e1ll\u00edt\u00e1st Magyarorsz\u00e1gra.\nAz olt\u00e1si rendben az eg\u00e9szs\u00e9g\u00fcgyi dolgoz\u00f3k az els\u0151k,\u00a0az \u0151 kamp\u00e1nyszer\u0171 olt\u00e1suk lez\u00e1rult,\u00a0de a m\u00e1sodik k\u00f6r\u00f6s olt\u00e1sok folytat\u00f3dnak \u00e9s term\u00e9szetesen azokat az eg\u00e9szs\u00e9g\u00fcgyben dolgoz\u00f3kat is m\u00e9g beoltj\u00e1k, akik most jelentkeznek olt\u00e1s\u00e9rt a k\u00f3rh\u00e1zi olt\u00f3pontokon.\nM\u00e1sodik k\u00f6rben az id\u0151sotthonok \u00e9s a bentlak\u00e1sos szoci\u00e1lis int\u00e9zm\u00e9nyek olt\u00e1s\u00e1t v\u00e9gezt\u00e9k el.\u00a0Eddig \u00f6sszesen 84 ezren \u00e9ltek az olt\u00e1s lehet\u0151s\u00e9g\u00e9vel, t\u00f6bbs\u00e9g\u00fck m\u00e1r a m\u00e1sodik olt\u00e1s\u00e1t is megkapta.\u00a0Azok az id\u0151sek vagy szoci\u00e1lis dolgoz\u00f3k, akik eddig nem \u00e9ltek az olt\u00e1s lehet\u0151s\u00e9g\u00e9vel, de meggondolj\u00e1k magukat az int\u00e9zm\u00e9ny vezet\u00e9s\u00e9n\u00e9l jelezhetik e sz\u00e1nd\u00e9kukat. Azokba az int\u00e9zm\u00e9nyekbe, ahol a j\u00e1rv\u00e1ny\u00fcgyi helyzet eddig nem tette lehet\u0151v\u00e9 az olt\u00e1st, az olt\u00f3csapatok visszat\u00e9rnek.\nHarmadik k\u00f6rben, febru\u00e1r els\u0151 het\u00e9n\u00a0elkezd\u0151d\u00f6tt a v\u00e9d\u0151olt\u00e1sra regisztr\u00e1lt legid\u0151sebbek olt\u00e1sa\u00a0k\u00f3rh\u00e1zi olt\u00f3pontok \u00e9s a h\u00e1ziorvosokn\u00e1l.\u00a0\u00a0Erre m\u00e1r haszn\u00e1lt\u00e1k a Pfizer \u00e9s a Szputnyik- vakcin\u00e1kat\u00a0\u00a0is,\u00a0 szerd\u00e1t\u00f3l\u00a0pedig m\u00e1r a\u00a0k\u00ednai Sinopharm-vakcin\u00e1val oltanak a h\u00e1ziorvosok.\nNegyedik k\u00f6rben, febru\u00e1r 11-\u00e9n megkezd\u0151d\u00f6tt\u00a0\u00e9s\u00a0jelenleg is tart a 60 \u00e9v alatti kr\u00f3nikus betegek olt\u00e1sa is.\u00a0Erre az AstraZeneca-vakcin\u00e1t haszn\u00e1lj\u00e1k, amelyet a jelenlegi el\u0151\u00edr\u00e1sok szerint\u00a0csak 60 \u00e9v alatt lehet oltani.\u00a0 A\u00a0h\u00e1ziorvosok az AstraZeneca olt\u00e1sakor er\u0151s orvosi szabads\u00e1got kapnak, hogy mely kr\u00f3nikus beteg p\u00e1ciens\u00fck olt\u00e1s\u00e1t l\u00e1tj\u00e1k s\u00fcrget\u0151bbnek kort\u00f3l f\u00fcggetlen\u00fcl.\nA mostani olt\u00e1si szakaszban a h\u00e1ziorvosok \u00e9rtes\u00edtik az oltand\u00f3kat az olt\u00e1s pontos hely\u00e9r\u0151l \u00e9s id\u0151pontj\u00e1r\u00f3l.\u00a0K\u00e9rj\u00fck, hogy az el\u0151re egyeztetett id\u0151pontra\u00a0 pontosan\u00a0\u00e9rkezzenek az olt\u00e1sra, hogy a csoportosul\u00e1st, a\u00a0tumultust\u00a0 elker\u00fclj\u00e9k a rendel\u0151kben \u00e9s a k\u00f3rh\u00e1zi olt\u00f3ponton!\u00a0A h\u00e1ziorvosok a praxisukhoz tartoz\u00f3 v\u00e9d\u0151olt\u00e1sra regisztr\u00e1ltak list\u00e1j\u00e1t heti friss\u00edt\u00e9ssel megkapj\u00e1k. Mindenki sorra fog ker\u00fclni, aki online vagy post\u00e1n regisztr\u00e1lt.\u00a0\nT\u00e1j\u00e9koztat\u00f3nk b\u0151vebben: Mit kell tudni a regisztr\u00e1lt legid\u0151sebbek \u00e9s a 60 \u00e9v\u00a0alatti kr\u00f3nikus betegek olt\u00e1s\u00e1r\u00f3l?\u00a0\u00a0https://koronavirus.gov.hu/cikkek/mit-kell-tudni-regisztralt-legidosebbek-es-60-ev-alatti-kronikus-betegek-oltasarol\n\n\n\n\n\n\n\nMit kell tudni a regisztr\u00e1lt legid\u0151sebbek \u00e9s a 60 \u00e9v alatti kr\u00f3nikus betegek olt\u00e1s\u00e1r\u00f3l?\nkoronavirus.gov.hu\nFebru\u00e1r els\u0151 het\u00e9n elkezd\u0151d\u00f6tt a regisztr\u00e1lt legid\u0151sebbek olt\u00e1sa, ezzel p\u00e1rhuzamosan febru\u00e1r m\u00e1sodik het\u00e9ben megkezd\u0151d\u00f6tt a 60 \u00e9v alatti kr\u00f3nikus betegek olt\u00e1sa is. Az oltand\u00f3kat a h\u00e1ziorvosuk \u00e9rtes\u00edti \u00e9s egyeztet vel\u00fck az olt\u00e1s pontos id\u0151pontj\u00e1r\u00f3l \u00e9s helysz\u00edn\u00e9r\u0151l, amely lehet a k\u00f3rh\u00e1zi olt\u00f3pont, a h\u00e1ziorvosi rendel\u0151, vagy az id\u0151s ember otthona is.\u00a0\n\n\n\n\n\u00a0\nAz olt\u00e1si munkacsoport\u00a0\u00a0 folyamatosan dolgozik, k\u00f6veti az olt\u00e1sok menet\u00e9t, a v\u00e1rhat\u00f3 vakcinasz\u00e1ll\u00edtm\u00e1nyokat, \u00e9s felk\u00e9sz\u00fclt a t\u00f6meges olt\u00e1sokra is, ha j\u00f6n el\u00e9g vakcina.\u00a0 Minden c\u00e9lcsoport id\u0151ben \u00e9rtes\u00fclni fog a r\u00e1vonatkoz\u00f3 tudnival\u00f3kr\u00f3l.\u00a0\u00a0Att\u00f3l f\u00fcgg\u0151en, hogy mennyi vakcina \u00e1ll rendelkez\u00e9sre, \u00fctemes\u00a0\u00e9s t\u00f6meges olt\u00e1s is lehets\u00e9ges. Olt\u00f3pontonk\u00e9nt\u00a0sz\u00e1molunk a k\u00f3rh\u00e1zi\u00a0olt\u00f3pontokkal, a j\u00e1r\u00f3beteg-szakrendel\u0151kkel, a h\u00e1ziorvosi\u00a0rendel\u0151kkel,\u00a0\u00e9s sz\u00fcks\u00e9g eset\u00e9n\u00a0ak\u00e1r a szavaz\u00f3helyeket is be lehet vonni.\u00a0\nEste 8 \u00f3ra \u00e9s reggel 5 \u00f3ra k\u00f6z\u00f6tt tov\u00e1bbra\u00a0is kij\u00e1r\u00e1si tilalom\u00a0van \u00e9rv\u00e9nyben. A kij\u00e1r\u00e1si tilalom al\u00f3li mentes\u00fcl\u00e9s egyik esete a munkav\u00e9gz\u00e9s, amelyet azonban igazolni sz\u00fcks\u00e9ges. Igazol\u00e1sminta:\u00a0https://koronavirus.gov.hu/cikkek/kijarasi-tilalom-alatti-munkavegzesrol-szolo-igazolas-letoltheto-igazolas-minta\n\n\n\n\n\n\n\nKij\u00e1r\u00e1si tilalom alatti munkav\u00e9gz\u00e9sr\u0151l sz\u00f3l\u00f3 igazol\u00e1s - let\u00f6lthet\u0151 igazol\u00e1s minta\nkoronavirus.gov.hu\nA koronav\u00edrus elleni v\u00e9dekez\u00e9s \u00e9rdek\u00e9ben november 11-t\u0151l kij\u00e1r\u00e1si tilalom l\u00e9p \u00e9letbe este 8 \u00e9s reggel 5 \u00f3ra k\u00f6z\u00f6tt. Munkav\u00e9gz\u00e9s eset\u00e9n lehet\u0151s\u00e9g van az ez al\u00f3li mentess\u00e9gre, ezt azonban igazolni kell.\n\n\n\n\n\u00a0\nA maszkvisel\u00e9ssel \u00e9s t\u00e1vols\u00e1gtart\u00e1ssal kapcsolatosan eddig bevezetett szab\u00e1lyok tov\u00e1bbra is \u00e9rv\u00e9nyesek, azzal, hogy a 10 000 f\u0151n\u00e9l nagyobb telep\u00fcl\u00e9s egyes k\u00f6zter\u00fcletein a maszkvisel\u00e9s k\u00f6telez\u0151. A ter\u00fcletek kijel\u00f6l\u00e9se a polg\u00e1rmester feladata. Sporttev\u00e9kenys\u00e9g sor\u00e1n, valamint a parkokban, illetve z\u00f6ldter\u00fcleteken a maszk visel\u00e9se tov\u00e1bbra sem k\u00f6telez\u0151.\nMag\u00e1n \u00e9s csal\u00e1di rendezv\u00e9nyek\u00a0(p\u00e9ld\u00e1ul: sz\u00fclet\u00e9snap) 10 f\u0151ig megtarthat\u00f3ak, amelybe a 14 \u00e9v alattiak nem sz\u00e1m\u00edtanak bele.\u00a0\nTov\u00e1bbra is kiemelten fontos az\u00a0id\u0151sek \u00e9s kr\u00f3nikus betegek\u00a0v\u00e9delme. Az id\u0151seket is k\u00e9rj\u00fck, hogy fokozottan figyeljenek magukra \u00e9s az \u00e1ltal\u00e1nos \u00f3vint\u00e9zked\u00e9sek\u00a0betart\u00e1s\u00e1ra.\u00a0Felh\u00edvjuk a figyelmet, hogy a k\u00f3rh\u00e1zakban \u00e9s az id\u0151sotthonokban v\u00e1ltozatlanul l\u00e1togat\u00e1si tilalom van \u00e9rv\u00e9nyben.\u00a0\nAz\u00a0eg\u00e9szs\u00e9g\u00fcgyi dolgoz\u00f3k mellett a v\u00e9dekez\u00e9sben r\u00e9sztvev\u0151 szoci\u00e1lis dolgoz\u00f3k, a rend\u0151r\u00f6k, katon\u00e1k \u00e9s k\u00f6zszolg\u00e1lati tisztvisel\u0151k is d\u00edjmentesen haszn\u00e1lhatj\u00e1k a k\u00f6z\u00f6ss\u00e9gi k\u00f6zleked\u00e9si eszk\u00f6z\u00f6ket. Az ingyenes utaz\u00e1shoz munk\u00e1ltat\u00f3i igazol\u00e1s sz\u00fcks\u00e9ges arr\u00f3l, hogy a szem\u00e9ly a vesz\u00e9lyhelyzettel \u00f6sszef\u00fcgg\u0151 vagy a\u00a0 koronav\u00edrus-vil\u00e1gj\u00e1rv\u00e1ny k\u00f6vetkezm\u00e9nyeinek elh\u00e1r\u00edt\u00e1sa \u00e9rdek\u00e9ben sz\u00fcks\u00e9ges feladatokat l\u00e1t el.\u00a0\n\nAz \u00fczletek - a gy\u00f3gyszert\u00e1rak \u00e9s a benzinkutak kiv\u00e9tel\u00e9vel - este 7 \u00f3r\u00e1ig maradhatnak nyitva\u00a0\u00e9s ut\u00e1na a kij\u00e1r\u00e1si tilalom lej\u00e1rt\u00e1val, teh\u00e1t leghamarabb reggel 5 \u00f3rakor nyithatnak ki. A rendeletben nem eml\u00edtett szolg\u00e1ltat\u00f3k \u00e9s szolg\u00e1ltat\u00e1sok (p\u00e9ld\u00e1ul fodr\u00e1sz, massz\u0151r, szem\u00e9lyi edz\u0151) a szokott rendben m\u0171k\u00f6dhetnek a kij\u00e1r\u00e1si tilalom szab\u00e1lyai mellett.\nMinden gy\u00fclekez\u00e9s tilos.\u00a0Az \u00e9ttermek vend\u00e9get nem fogadhatnak, vend\u00e9gnek ott csak az \u00e9tel elvitele c\u00e9lj\u00e1b\u00f3l lehet tart\u00f3zkodni.\u00a0A sz\u00e1llod\u00e1k turist\u00e1kat nem fogadhatnak,\u00a0csak \u00fczleti, gazdas\u00e1gi vagy oktat\u00e1si c\u00e9lb\u00f3l \u00e9rkezett vend\u00e9geket.\u00a0Mindennem\u0171 rendezv\u00e9ny megtart\u00e1sa tilos, ide \u00e9rtve a kultur\u00e1lis esem\u00e9nyeket.\u00a0A sportm\u00e9rk\u0151z\u00e9seket z\u00e1rt kapuk\u00a0m\u00f6g\u00f6tt kell megtartani.\u00a0A szabadid\u0151s l\u00e9tes\u00edtm\u00e9nyek haszn\u00e1lata tilos, bele\u00e9rtve k\u00fcl\u00f6n\u00f6sen a fitnesztermeket, fedett uszod\u00e1kat, m\u00fazeumokat, k\u00f6nyvt\u00e1rakat, mozikat \u00e9s \u00e1llatkerteket, korcsolyap\u00e1ly\u00e1kat.\n\nTemet\u00e9s\u00a0legfeljebb 50 f\u0151vel tarthat\u00f3 meg.\u00a0Esk\u00fcv\u0151k\u00a0lakodalom n\u00e9lk\u00fcl tarthat\u00f3ak meg, azonban az esem\u00e9nyen csak meghat\u00e1rozott szem\u00e9lyek vehetnek r\u00e9szt.\nA k\u00f6zter\u00fcleti parkol\u00e1s ingyenes. A\u00a0kereskedelmi c\u00e9l\u00fa P+R, parkol\u00f3h\u00e1z, parkol\u00f3gar\u00e1zs, z\u00e1rt felsz\u00edni\u00a0parkol\u00f3 \u00e9s nem z\u00e1rt felsz\u00edni parkol\u00f3 d\u00edjfizet\u00e9s n\u00e9lk\u00fcl vehet\u0151 ig\u00e9nybe az este 7-t\u0151l reggel 7 \u00f3r\u00e1ig. A l\u00e9tes\u00edtm\u00e9ny \u00fczemeltet\u0151je k\u00f6teles ebben az id\u0151s\u00e1vban az ingyenes parkol\u00e1st lehet\u0151v\u00e9 tenni.\nA\u00a0rend\u0151rs\u00e9g szigor\u00faan ellen\u0151rzi\u00a0a szab\u00e1lyok betart\u00e1s\u00e1t, p\u00e9nzb\u00edrs\u00e1got szabhat ki, \u00e9s azokat a helyeket, ahol nem tartj\u00e1k be az el\u0151\u00edr\u00e1sokat, bez\u00e1rja. A\u00a0katon\u00e1k az orsz\u00e1g t\u00f6bb v\u00e1ros\u00e1ban t\u00e1mogatj\u00e1k a rend\u0151r\u00f6k munk\u00e1j\u00e1t\u00a0\u00e9s\u00a0a k\u00f3rh\u00e1zban\u00a0tehermentes\u00edtik az eg\u00e9szs\u00e9g\u00fcgyi dolgoz\u00f3kat.\nA k\u00f6z\u00f6ss\u00e9gi terjed\u00e9s megf\u00e9kez\u00e9se \u00e9rdek\u00e9ben tov\u00e1bbra is\u00a0ker\u00fclj\u00fck azokat a helyeket, ahol z\u00e1rt t\u00e9rben sokan vannak, lehet\u0151leg tartsuk a szoci\u00e1lis t\u00e1vols\u00e1got, gyakran \u00e9s alaposan mossunk kezet. Akin\u00e9l k\u00fclf\u00f6ldi tart\u00f3zkod\u00e1s vagy egy\u00e9b ok miatt\u00a0hat\u00f3s\u00e1gi h\u00e1zi karant\u00e9nt\u00a0rendeltek el, az szigor\u00faan tartsa be. B\u00e1rki,\u00a0akinek t\u00fcnetei vannak, az ne menjen k\u00f6z\u00f6ss\u00e9gbe, hanem maradjon otthon \u00e9s telefonon \u00e9rtes\u00edtse h\u00e1ziorvos\u00e1t.\nA korm\u00e1ny az eg\u00e9szs\u00e9g\u00fcgyi v\u00e9dekez\u00e9s fenntart\u00e1sa mellett tov\u00e1bbi\u00a0csal\u00e1dv\u00e9delmi int\u00e9zked\u00e9seken\u00a0dolgozik \u00e9s\u00a0elind\u00edtotta a gazdas\u00e1g-\u00fajraind\u00edt\u00e1si akci\u00f3tervet.\n\n"}]