[{"date": "2021-02-18 08:37", "url": "https://koronavirus.gov.hu/cikkek/elindult-az-ujrainditasrol-szolo-konzultacio", "h1": "Elindult az \u00fajraind\u00edt\u00e1sr\u00f3l sz\u00f3l\u00f3 konzult\u00e1ci\u00f3", "body": "\nA k\u00e9rd\u0151\u00edvet a vakcinainfo.gov.hu \u00e9s a nemzetikonzultacio.kormany.hu oldalon is ki lehet kit\u00f6lteni. H\u00e9t k\u00e9rd\u00e9sre lehet v\u00e1laszolni, t\u00f6bbek k\u00f6z\u00f6tt a v\u00e9detts\u00e9gi igazolv\u00e1nnyal, az \u00e9ttermek \u00e9s sz\u00e1llod\u00e1k \u00fajraind\u00edt\u00e1s\u00e1val \u00e9s az este 8 \u00f3ra ut\u00e1ni kij\u00e1r\u00e1si tilalommal kapcsolatban.\n\n\nAz online k\u00e9rd\u0151\u00edv kit\u00f6lt\u00e9s\u00e9hez regisztr\u00e1ci\u00f3 sz\u00fcks\u00e9ges, amelyr\u0151l a r\u00e9sztvev\u0151k meger\u0151s\u00edt\u0151 e-mailt kapnak. A\u00a0vakcinainfo.gov.hu\u00a0oldalon a konzult\u00e1ci\u00f3s lehet\u0151s\u00e9g mellett tov\u00e1bbra is lehet regisztr\u00e1lni a koronav\u00edrus elleni olt\u00e1sra.\nAz olt\u00e1si program elindul\u00e1s\u00e1val \u00faj szakaszba l\u00e9pt\u00fcnk. Vannak, akik azt gondolj\u00e1k, hogy az olt\u00e1sok bead\u00e1s\u00e1val egy id\u0151ben elkezd\u0151dhet a korl\u00e1toz\u00e1sok felold\u00e1sa is. M\u00e1sok \u00f3vatoss\u00e1gra intenek, mert a j\u00e1rv\u00e1ny Eur\u00f3p\u00e1ban \u00fajra felsz\u00e1ll\u00f3 \u00e1gban van. Szeretn\u00e9nk megismerni a magyar emberek v\u00e9lem\u00e9ny\u00e9t az \u00fajraind\u00edt\u00e1ssal kapcsolatos legfontosabb k\u00e9rd\u00e9sekr\u0151l, ez\u00e9rt biztatunk mindenkit arra, hogy vegyen r\u00e9szt a konzult\u00e1ci\u00f3ban.\n(kormany.hu)\n\n"}]