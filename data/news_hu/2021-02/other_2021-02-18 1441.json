[{"date": "2021-02-18 14:41", "url": "https://koronavirus.gov.hu/cikkek/gyorgy-istvan-osszefogasra-van-szukseg-mihamarabbi-oltasokert", "h1": "Gy\u00f6rgy Istv\u00e1n: \u00f6sszefog\u00e1sra van sz\u00fcks\u00e9g a mihamarabbi olt\u00e1sok\u00e9rt", "body": "\nSz\u00e9lesk\u00f6r\u0171 \u00f6sszefog\u00e1sra van sz\u00fcks\u00e9g, hogy min\u00e9l hamarabb a lehet\u0151 legt\u00f6bben megkapj\u00e1k a koronav\u00edrus elleni olt\u00e1st - k\u00f6z\u00f6lte a Minisztereln\u00f6ks\u00e9g ter\u00fcleti k\u00f6zigazgat\u00e1s\u00e9rt felel\u0151s \u00e1llamtitk\u00e1ra, az olt\u00e1si munkacsoport vezet\u0151je cs\u00fct\u00f6rt\u00f6k\u00f6n a Facebook-oldal\u00e1n.\n\n\nGy\u00f6rgy Istv\u00e1n bejegyz\u00e9se szerint a korm\u00e1ny a k\u00f3rh\u00e1zakra, a h\u00e1ziorvosokra \u00e9s a szakrendel\u0151kre is sz\u00e1m\u00edt az olt\u00e1sok sor\u00e1n, de partnerk\u00e9nt tekint az \u00f6nkorm\u00e1nyzatokra is, ez\u00e9rt egyeztet\u00e9st folytat a Magyar \u00d6nkorm\u00e1nyzatok Sz\u00f6vets\u00e9g\u00e9nek \u00e9s a Budapesti \u00d6nkorm\u00e1nyzatok Sz\u00f6vets\u00e9g\u00e9nek vezet\u0151ivel.\n\u00a0\u00a0\u00a0\u00a0\"A koronav\u00edrus-j\u00e1rv\u00e1ny ellen egyetlen hat\u00e9kony fegyver\u00fcnk a vakcina\" - \u00edrta az \u00e1llamtitk\u00e1r, aki ez\u00e9rt minden v\u00e1rosvezet\u0151t arra k\u00e9r, hogy seg\u00edtse az olt\u00e1si folyamatot, \u00e9s n\u00f6velje a bizalmat az olt\u00f3anyagok ir\u00e1nt.\n\nMTI 2021. febru\u00e1r 18.\n\n"}]