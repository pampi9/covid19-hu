[{"date": "2021-02-01 08:55", "url": "https://koronavirus.gov.hu/cikkek/1124-fovel-emelkedett-beazonositott-fertozottek-szama-es-elhunyt-54-beteg", "h1": "1124 f\u0151vel emelkedett a beazonos\u00edtott fert\u0151z\u00f6ttek sz\u00e1ma \u00e9s elhunyt 54 beteg", "body": "\n1124 \u00fajabb magyar \u00e1llampolg\u00e1rn\u00e1l mutatt\u00e1k ki az \u00faj koronav\u00edrus-fert\u0151z\u00e9st (COVID-19), ezzel 368 710 f\u0151re n\u0151tt a haz\u00e1nkban beazonos\u00edtott fert\u0151z\u00f6ttek sz\u00e1ma.Elhunyt 54\u00a0t\u00f6bbs\u00e9g\u00e9ben id\u0151s, kr\u00f3nikus beteg, \u00edgy az elhunytak sz\u00e1ma 12\u00a0578 f\u0151re emelkedett. A gy\u00f3gyultak sz\u00e1ma is folyamatosan n\u0151, jelenleg 264 260 f\u0151, az akt\u00edv fert\u0151z\u00f6ttek sz\u00e1ma 91 872 f\u0151re cs\u00f6kkent. 3682 koronav\u00edrusos beteget \u00e1polnak k\u00f3rh\u00e1zban, k\u00f6z\u00fcl\u00fck 273-an vannak l\u00e9legeztet\u0151g\u00e9pen. Eddig 237 872 f\u0151 kapott olt\u00e1st, k\u00f6z\u00fcl\u00fck 61 266 f\u0151 m\u00e1r a m\u00e1sodik olt\u00e1s\u00e1t is megkapta. Az eg\u00e9szs\u00e9g\u00fcgyi dolgoz\u00f3k kamp\u00e1nyszer\u0171 olt\u00e1sa lez\u00e1rult, az elm\u00falt napokban az id\u0151sotthonokra, bentlak\u00e1sos szoci\u00e1lis int\u00e9zm\u00e9nyekre \u00f6sszpontosulnak az olt\u00e1sok.\u00a0Febru\u00e1r els\u0151 het\u00e9ben a v\u00e9d\u0151olt\u00e1sra regisztr\u00e1lt legid\u0151sebbek k\u00f6vetkeznek, \u0151ket a h\u00e1ziorvos fogja keresni ezekben a napokban.\u00a0Az e h\u00e9tre tervezett olt\u00e1sokat az olt\u00e1si munkacsoportnak azonban \u00e1t kell tervezni, mert vas\u00e1rnap az \u00edg\u00e9rt 18 ezer adag vakcina helyett kevesebb, mint 11 ezer adag \u00e9rkezett a Modern\u00e1t\u00f3l.\u00a0Az olt\u00e1si munkacsoport h\u00e9tf\u0151i \u00fcl\u00e9s\u00e9n d\u00f6nt az e heti olt\u00e1si terv\u00a0m\u00f3dos\u00edt\u00e1s\u00e1r\u00f3l. Ahogy azt \u00edg\u00e9rtn\u00e9l kevesebb Moderna-vakcina sz\u00e1ll\u00edtm\u00e1ny is jelzi, a br\u00fcsszeli vakcinabeszerz\u00e9s teljesen\u00a0kisz\u00e1m\u00edthatatlan \u00e9s kev\u00e9s vakcina \u00e9rkezik.\n\nMagyarorsz\u00e1g ez\u00e9rt mindent megtesz, hogy legyen el\u00e9g vakcina a t\u00f6meges olt\u00e1s megkezd\u00e9s\u00e9hez. P\u00e9nteken\u00a0\u00fajabb vakcina beszerz\u00e9s\u00e9r\u0151l sz\u00fcletett meg\u00e1llapod\u00e1s: 2,5 milli\u00f3 ember olt\u00e1s\u00e1hoz el\u00e9g k\u00ednai Sinopharm olt\u00f3anyag fog \u00e9rkezni a k\u00f6vetkez\u0151 4 h\u00f3napban.\u00a0Oroszorsz\u00e1gb\u00f3l 1 milli\u00f3 ember olt\u00e1s\u00e1ra el\u00e9g vakcin\u00e1t v\u00e1runk 3 h\u00f3nap alatt.\u00a0Magyarorsz\u00e1gon eddig is \u00e9s ezt k\u00f6vet\u0151en is\u00a0csak olyan vakcin\u00e1k ker\u00fclhettek \u00e9s ker\u00fclhetnek forgalomba, amelyek a magyar hat\u00f3s\u00e1gok vizsg\u00e1lata alapj\u00e1n is\u00a0hat\u00e1sosak\u00a0\u00e9s biztons\u00e1gosak, \u00e9s m\u00e1r t\u00f6bb orsz\u00e1gban is alkalmaznak.\nA nyugati vakcin\u00e1kb\u00f3l eddig 19,7\u00a0 milli\u00f3 adagot k\u00f6t\u00f6tt\u00fcnk le\u00a0t\u00f6bb t\u00edzmilli\u00e1rd forint \u00e9rt\u00e9kben k\u00fcl\u00f6nb\u00f6z\u0151 gy\u00e1rt\u00f3kn\u00e1l (Pfizer-BioNTech, Moderna, AstraZeneca, Janssen, Curevac), ezekb\u0151l eddig csak az Pfizer \u00e9s a Moderna vakcin\u00e1k\u00a0\u00a0\u00e9rkeztek Magyarorsz\u00e1gra.\u00a0P\u00e9nteken az EU-ban harmadikk\u00e9nt\u00a0az AstraZeneca\u00a0brit-sv\u00e9d gy\u00f3gyszeripari v\u00e1llalat \u00e9s az Oxfordi Egyetem \u00faj t\u00edpus\u00fa koronav\u00edrus ellen k\u00f6z\u00f6sen kifejlesztett olt\u00f3anyaga is megkapta az uni\u00f3s forgalomba hozatali enged\u00e9lyt. Ezt a vakcin\u00e1t a magyar hat\u00f3s\u00e1g m\u00e1r kor\u00e1bban enged\u00e9lyezte. \u00cdgy hamarosan ebb\u0151l a vakcin\u00e1b\u00f3l is \u00e9rkezhet haz\u00e1nkba.\nAz olt\u00e1si rendben az eg\u00e9szs\u00e9g\u00fcgyi dolgoz\u00f3k az els\u0151k,\u00a0az \u0151 kamp\u00e1nyszer\u0171 olt\u00e1suk lez\u00e1rult.\u00a0\nCs\u00fct\u00f6rt\u00f6kt\u0151l \u2013 vas\u00e1rnapig az id\u0151sotthonok \u00e9s a bentlak\u00e1sos szoci\u00e1lis int\u00e9zm\u00e9nyek kamp\u00e1nyszer\u0171 olt\u00e1sa zajlik, oda mobil olt\u00f3csapatok \u00e9rkeznek.\u00a0T\u00f6bb t\u00edzezer gondozott \u00e9s dolgoz\u00f3 olt\u00e1sa t\u00f6rt\u00e9nt\u00a0meg a n\u00e9gy nap alatt. Az adatok \u00f6sszegz\u00e9se zajlik, hamarosan k\u00f6z\u00f6lj\u00fck.\nHarmadik k\u00f6rben, febru\u00e1r elej\u00e9n elkezd\u0151dik a v\u00e9d\u0151olt\u00e1sra regisztr\u00e1lt legid\u0151sebbek olt\u00e1sa. \u0150ket a h\u00e1ziorvosok fogj\u00e1k \u00e9rtes\u00edteni ezekben a napokban a regisztr\u00e1ci\u00f3 sor\u00e1n megadott el\u00e9rhet\u0151s\u00e9gen, jellemz\u0151en telefonon.\u00a0 A beadhat\u00f3 olt\u00e1sokat nagyban korl\u00e1tozza jelenleg a rendelkez\u00e9sre \u00e1ll\u00f3 vakcina, amely a vas\u00e1rnap \u00e9rkezett cs\u00f6kkentett Moderna-sz\u00e1ll\u00edtm\u00e1ny m\u00e9g kevesebb a v\u00e1rtn\u00e1l. Emiatt az olt\u00e1si munkacsoport h\u00e9tf\u0151n d\u00f6nt az e heti olt\u00e1si terv \u00e1tdolgoz\u00e1s\u00e1r\u00f3l.\nA\u00a0v\u00e9d\u0151olt\u00e1s ingyenes \u00e9s \u00f6nk\u00e9ntes, \u00edgy mindenk\u00e9ppen \u00e9rdemes r\u00e1 regisztr\u00e1lni.\u00a0A v\u00e9d\u0151olt\u00e1sra m\u00e1r k\u00f6zel 2 milli\u00f3an regisztr\u00e1ltak\u00a0a\u00a0www.vakcinainfo.gov.hu\u00a0honlapon.\nAz olt\u00e1si munkacsoport\u00a0\u00a0 folyamatosan dolgozik, k\u00f6veti az olt\u00e1sok menet\u00e9t, a v\u00e1rhat\u00f3 vakcinasz\u00e1ll\u00edtm\u00e1nyokat, \u00e9s felk\u00e9sz\u00fclt a t\u00f6meges olt\u00e1sokra is, ha j\u00f6n el\u00e9g vakcina.\u00a0 Minden c\u00e9lcsoport id\u0151ben \u00e9rtes\u00fclni fog a r\u00e1vonatkoz\u00f3 tudnival\u00f3kr\u00f3l.\u00a0\u00a0Att\u00f3l f\u00fcgg\u0151en, hogy mennyi vakcina \u00e1ll rendelkez\u00e9sre, \u00fctemes\u00a0\u00e9s t\u00f6meges olt\u00e1s is lehets\u00e9ges. Olt\u00f3pontonk\u00e9nt\u00a0sz\u00e1molunk a k\u00f3rh\u00e1zi\u00a0olt\u00f3pontokkal, a j\u00e1r\u00f3beteg-szakrendel\u0151kkel, a h\u00e1ziorvosi\u00a0rendel\u0151kkel,\u00a0\u00e9s sz\u00fcks\u00e9g eset\u00e9n\u00a0ak\u00e1r a szavaz\u00f3helyeket is be lehet vonni.\u00a0\n\u00a0A\u00a0magyar j\u00e1rv\u00e1ny\u00fcgyi adatok kedvez\u0151ek, a k\u00f6vetkezetes v\u00e9dekez\u00e9snek k\u00f6sz\u00f6nhet\u0151en siker\u00fclt megf\u00e9kezni a j\u00e1rv\u00e1nyt,\u00a0de t\u00f6bb eur\u00f3pai orsz\u00e1gban tov\u00e1bb n\u0151 a fert\u0151z\u00f6ttek sz\u00e1ma, mik\u00f6zben kev\u00e9s a vakcina. Ez\u00e9rt a korm\u00e1ny\u00a0m\u00e1rcius 1-ig meghosszabb\u00edtotta v\u00e9delmi int\u00e9zked\u00e9seket.\u00a0\nEste 8 \u00f3ra \u00e9s reggel 5 \u00f3ra k\u00f6z\u00f6tt is kij\u00e1r\u00e1si tilalom\u00a0van \u00e9rv\u00e9nyben. A kij\u00e1r\u00e1si tilalom al\u00f3li mentes\u00fcl\u00e9s egyik esete a munkav\u00e9gz\u00e9s, amelyet azonban igazolni sz\u00fcks\u00e9ges. Igazol\u00e1sminta:\u00a0https://koronavirus.gov.hu/cikkek/kijarasi-tilalom-alatti-munkavegzesrol-szolo-igazolas-letoltheto-igazolas-minta\n\n\n\n\n\n\n\nKij\u00e1r\u00e1si tilalom alatti munkav\u00e9gz\u00e9sr\u0151l sz\u00f3l\u00f3 igazol\u00e1s - let\u00f6lthet\u0151 igazol\u00e1s minta\nkoronavirus.gov.hu\nA koronav\u00edrus elleni v\u00e9dekez\u00e9s \u00e9rdek\u00e9ben november 11-t\u0151l kij\u00e1r\u00e1si tilalom l\u00e9p \u00e9letbe este 8 \u00e9s reggel 5 \u00f3ra k\u00f6z\u00f6tt. Munkav\u00e9gz\u00e9s eset\u00e9n lehet\u0151s\u00e9g van az ez al\u00f3li mentess\u00e9gre, ezt azonban igazolni kell.\n\n\n\n\n\nA maszkvisel\u00e9ssel \u00e9s t\u00e1vols\u00e1gtart\u00e1ssal kapcsolatosan eddig bevezetett szab\u00e1lyok tov\u00e1bbra is \u00e9rv\u00e9nyesek, azzal, hogy a 10 000 f\u0151n\u00e9l nagyobb telep\u00fcl\u00e9s egyes k\u00f6zter\u00fcletein a maszkvisel\u00e9s k\u00f6telez\u0151. A ter\u00fcletek kijel\u00f6l\u00e9se a polg\u00e1rmester feladata. Sporttev\u00e9kenys\u00e9g sor\u00e1n, valamint a parkokban, illetve z\u00f6ldter\u00fcleteken a maszk visel\u00e9se tov\u00e1bbra sem k\u00f6telez\u0151.\nMag\u00e1n \u00e9s csal\u00e1di rendezv\u00e9nyek\u00a0(p\u00e9ld\u00e1ul: sz\u00fclet\u00e9snap) 10 f\u0151ig megtarthat\u00f3ak, amelybe a 14 \u00e9v alattiak nem sz\u00e1m\u00edtanak bele.\u00a0\nTov\u00e1bbra is kiemelten fontos az\u00a0id\u0151sek \u00e9s kr\u00f3nikus betegek\u00a0v\u00e9delme. Az id\u0151seket is k\u00e9rj\u00fck, hogy fokozottan figyeljenek magukra \u00e9s az \u00e1ltal\u00e1nos \u00f3vint\u00e9zked\u00e9sek\u00a0betart\u00e1s\u00e1ra.\u00a0Felh\u00edvjuk a figyelmet, hogy a k\u00f3rh\u00e1zakban \u00e9s az id\u0151sotthonokban v\u00e1ltozatlanul l\u00e1togat\u00e1si tilalom van \u00e9rv\u00e9nyben.\u00a0\nAz\u00a0eg\u00e9szs\u00e9g\u00fcgyi dolgoz\u00f3k mellett a v\u00e9dekez\u00e9sben r\u00e9sztvev\u0151 szoci\u00e1lis dolgoz\u00f3k, a rend\u0151r\u00f6k, katon\u00e1k \u00e9s k\u00f6zszolg\u00e1lati tisztvisel\u0151k is d\u00edjmentesen haszn\u00e1lhatj\u00e1k a k\u00f6z\u00f6ss\u00e9gi k\u00f6zleked\u00e9si eszk\u00f6z\u00f6ket. Az ingyenes utaz\u00e1shoz munk\u00e1ltat\u00f3i igazol\u00e1s sz\u00fcks\u00e9ges arr\u00f3l, hogy a szem\u00e9ly a vesz\u00e9lyhelyzettel \u00f6sszef\u00fcgg\u0151 vagy a\u00a0 koronav\u00edrus-vil\u00e1gj\u00e1rv\u00e1ny k\u00f6vetkezm\u00e9nyeinek elh\u00e1r\u00edt\u00e1sa \u00e9rdek\u00e9ben sz\u00fcks\u00e9ges feladatokat l\u00e1t el.\u00a0\n\nAz \u00fczletek - a gy\u00f3gyszert\u00e1rak \u00e9s a benzinkutak kiv\u00e9tel\u00e9vel - este 7 \u00f3r\u00e1ig maradhatnak nyitva\u00a0\u00e9s ut\u00e1na a kij\u00e1r\u00e1si tilalom lej\u00e1rt\u00e1val, teh\u00e1t leghamarabb reggel 5 \u00f3rakor nyithatnak ki. A rendeletben nem eml\u00edtett szolg\u00e1ltat\u00f3k \u00e9s szolg\u00e1ltat\u00e1sok (p\u00e9ld\u00e1ul fodr\u00e1sz, massz\u0151r, szem\u00e9lyi edz\u0151) a szokott rendben m\u0171k\u00f6dhetnek a kij\u00e1r\u00e1si tilalom szab\u00e1lyai mellett.\nMinden gy\u00fclekez\u00e9s tilos.\u00a0Az \u00e9ttermek vend\u00e9get nem fogadhatnak, vend\u00e9gnek ott csak az \u00e9tel elvitele c\u00e9lj\u00e1b\u00f3l lehet tart\u00f3zkodni.\u00a0A sz\u00e1llod\u00e1k turist\u00e1kat nem fogadhatnak,\u00a0csak \u00fczleti, gazdas\u00e1gi vagy oktat\u00e1si c\u00e9lb\u00f3l \u00e9rkezett vend\u00e9geket.\u00a0Mindennem\u0171 rendezv\u00e9ny megtart\u00e1sa tilos, ide \u00e9rtve a kultur\u00e1lis esem\u00e9nyeket.\u00a0A sportm\u00e9rk\u0151z\u00e9seket z\u00e1rt kapuk\u00a0m\u00f6g\u00f6tt kell megtartani.\u00a0A szabadid\u0151s l\u00e9tes\u00edtm\u00e9nyek haszn\u00e1lata tilos, bele\u00e9rtve k\u00fcl\u00f6n\u00f6sen a fitnesztermeket, fedett uszod\u00e1kat, m\u00fazeumokat, k\u00f6nyvt\u00e1rakat, mozikat \u00e9s \u00e1llatkerteket, korcsolyap\u00e1ly\u00e1kat.\n\nTemet\u00e9s\u00a0legfeljebb 50 f\u0151vel tarthat\u00f3 meg.\u00a0Esk\u00fcv\u0151k\u00a0lakodalom n\u00e9lk\u00fcl tarthat\u00f3ak meg, azonban az esem\u00e9nyen csak meghat\u00e1rozott szem\u00e9lyek vehetnek r\u00e9szt.\nA k\u00f6zter\u00fcleti parkol\u00e1s ingyenes. A\u00a0kereskedelmi c\u00e9l\u00fa P+R, parkol\u00f3h\u00e1z, parkol\u00f3gar\u00e1zs, z\u00e1rt felsz\u00edni\u00a0parkol\u00f3 \u00e9s nem z\u00e1rt felsz\u00edni parkol\u00f3 d\u00edjfizet\u00e9s n\u00e9lk\u00fcl vehet\u0151 ig\u00e9nybe az este 7-t\u0151l reggel 7 \u00f3r\u00e1ig. A l\u00e9tes\u00edtm\u00e9ny \u00fczemeltet\u0151je k\u00f6teles ebben az id\u0151s\u00e1vban az ingyenes parkol\u00e1st lehet\u0151v\u00e9 tenni.\nA\u00a0rend\u0151rs\u00e9g szigor\u00faan ellen\u0151rzi\u00a0a szab\u00e1lyok betart\u00e1s\u00e1t, p\u00e9nzb\u00edrs\u00e1got szabhat ki, \u00e9s azokat a helyeket, ahol nem tartj\u00e1k be az el\u0151\u00edr\u00e1sokat, bez\u00e1rja. A\u00a0katon\u00e1k az orsz\u00e1g t\u00f6bb v\u00e1ros\u00e1ban t\u00e1mogatj\u00e1k a rend\u0151r\u00f6k munk\u00e1j\u00e1t\u00a0\u00e9s\u00a0a k\u00f3rh\u00e1zban\u00a0tehermentes\u00edtik az eg\u00e9szs\u00e9g\u00fcgyi dolgoz\u00f3kat.\nA k\u00f6z\u00f6ss\u00e9gi terjed\u00e9s megf\u00e9kez\u00e9se \u00e9rdek\u00e9ben tov\u00e1bbra is\u00a0ker\u00fclj\u00fck azokat a helyeket, ahol z\u00e1rt t\u00e9rben sokan vannak, lehet\u0151leg tartsuk a szoci\u00e1lis t\u00e1vols\u00e1got, gyakran \u00e9s alaposan mossunk kezet. Akin\u00e9l k\u00fclf\u00f6ldi tart\u00f3zkod\u00e1s vagy egy\u00e9b ok miatt\u00a0hat\u00f3s\u00e1gi h\u00e1zi karant\u00e9nt\u00a0rendeltek el, az szigor\u00faan tartsa be. B\u00e1rki,\u00a0akinek t\u00fcnetei vannak, az ne menjen k\u00f6z\u00f6ss\u00e9gbe, hanem maradjon otthon \u00e9s telefonon \u00e9rtes\u00edtse h\u00e1ziorvos\u00e1t.\nA korm\u00e1ny az eg\u00e9szs\u00e9g\u00fcgyi v\u00e9dekez\u00e9s fenntart\u00e1sa mellett, tov\u00e1bbi\u00a0gazdas\u00e1gv\u00e9delmi \u00e9s csal\u00e1dv\u00e9delmi int\u00e9zked\u00e9seken\u00a0is dolgozik.\n\u00a0\n\n"}]