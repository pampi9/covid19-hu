[{"date": "2021-02-27 19:11", "url": "https://koronavirus.gov.hu/cikkek/kulon-dijazast-kapnak-azok-haziorvosok-akik-hetvegen-oltanak", "h1": "K\u00fcl\u00f6n d\u00edjaz\u00e1st kapnak azok a h\u00e1ziorvosok, akik h\u00e9tv\u00e9g\u00e9n is oltanak", "body": "\nK\u00fcl\u00f6n d\u00edjaz\u00e1st kapnak azok a h\u00e1ziorvosi szolg\u00e1ltat\u00f3k, amelyeket szabad- vagy munkasz\u00fcneti napon j\u00e1rv\u00e1ny\u00fcgyi feladat ell\u00e1t\u00e1s\u00e1ra k\u00f6teleztek - olvashat\u00f3 a korm\u00e1ny honlapj\u00e1n szombaton k\u00f6zz\u00e9tett k\u00f6zlem\u00e9nyb\u0151l.\n\n\nA honlapon azt \u00edrt\u00e1k: a d\u00edjaz\u00e1s egy teljes napra 80 ezer, f\u00e9l napra pedig 40 ezer forint. Ha az adott id\u0151szakra a beoltand\u00f3k kevesebb mint fele jelenik meg a rendel\u0151ben, akkor a h\u00e1ziorvos a t\u00e1mogat\u00e1s \u00f6sszeg\u00e9nek fel\u00e9re jogosult. Az \u00f6sszeget a h\u00e1ziorvosi szolg\u00e1ltat\u00f3k kapj\u00e1k, amelyek k\u00f6telesek azt az ell\u00e1t\u00e1st v\u00e9gz\u0151 orvos \u00e9s szakdolgoz\u00f3 d\u00edjaz\u00e1s\u00e1ra ford\u00edtani. A t\u00e1mogat\u00e1s szab\u00e1lyait egy r\u00f6videsen megjelen\u0151 korm\u00e1nyrendelet fekteti le - olvashat\u00f3 a k\u00f6zlem\u00e9nyben.\nMTI 2021. febru\u00e1r 27.\n\n"}]