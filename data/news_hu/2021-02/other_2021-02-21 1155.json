[{"date": "2021-02-21 11:55", "url": "https://koronavirus.gov.hu/cikkek/kasler-meghatarozo-hetek-allnak-elottunk", "h1": "K\u00e1sler: meghat\u00e1roz\u00f3 hetek \u00e1llnak el\u0151tt\u00fcnk", "body": "\nMeghat\u00e1roz\u00f3 hetek \u00e1llnak el\u0151tt\u00fcnk a koronav\u00edrus-j\u00e1rv\u00e1ny alakul\u00e1sa szempontj\u00e1b\u00f3l - \u00edrta az emberi er\u0151forr\u00e1sok minisztere vas\u00e1rnap a Facebook-oldal\u00e1n.\n\n\nK\u00e1sler Mikl\u00f3s\u00a0k\u00f6z\u00f6lte, Portug\u00e1lia, Csehorsz\u00e1g \u00e9s Szlov\u00e1kia m\u00e1r rendk\u00edv\u00fcl neh\u00e9z helyzetbe ker\u00fclt a j\u00e1rv\u00e1ny harmadik hull\u00e1ma, illetve a k\u00fcl\u00f6nb\u00f6z\u0151 v\u00edrusmut\u00e1ci\u00f3k miatt. A szigor\u00fa korl\u00e1toz\u00e1sok ellen\u00e9re is emelked\u0151 j\u00e1rv\u00e1ny\u00fcgyi adatok azonban haz\u00e1nkban is figyelmeztet\u0151 jelk\u00e9nt szolg\u00e1lnak - fogalmazott.\n\u00a0\u00a0\u00a0\u00a0H\u00e1rom h\u00f3napnyi bez\u00e1rk\u00f3z\u00e1s ut\u00e1n mostanra sokakban megfogalmaz\u00f3dott az orsz\u00e1g \u00fajranyit\u00e1s\u00e1nak ig\u00e9nye - \u00edrta. A laz\u00edt\u00e1sok els\u0151dleges felt\u00e9tele viszont a nagyar\u00e1ny\u00fa \u00e1toltotts\u00e1g. Ehhez m\u00e1r \u00f6t, a magyar szakemberek \u00e1ltal enged\u00e9lyezett koronav\u00edrus elleni vakcina \u00e1ll rendelkez\u00e9sre, \u00e9s eddig t\u00f6bb mint 700 ezer ember sz\u00e1m\u00e1ra elegend\u0151 olt\u00f3anyag \u00e9rkezett Magyarorsz\u00e1gra bel\u0151l\u00fck - f\u0171zte hozz\u00e1.\n\u00a0\u00a0\u00a0\u00a0K\u00e1sler Mikl\u00f3s\u00a0kiemelte: a legfontosabb, hogy mindenki \u0151rizze meg fegyelmezetts\u00e9g\u00e9t \u00e9s b\u00edzzon a tud\u00f3sok, szakemberek d\u00f6nt\u00e9seiben a vakcin\u00e1k k\u00e9rd\u00e9s\u00e9ben. \"A gazdas\u00e1gi \u00e9s politikai \u00e9rdekb\u0151l t\u00f6rt\u00e9n\u0151 hangulatkelt\u00e9ssel szemben pedig \u00e9lj\u00fcnk az olt\u00e1sok lehet\u0151s\u00e9g\u00e9vel\" - k\u00e9rte.\nMTI 2021. febru\u00e1r 21.\n\n"}]