[{"date": "2021-02-18 17:24", "url": "https://koronavirus.gov.hu/cikkek/ismet-harom-tesztelest-vegzo-szurobusz-uzemel-budapesten", "h1": "Ism\u00e9t h\u00e1rom, tesztel\u00e9st v\u00e9gz\u0151 sz\u0171r\u0151busz \u00fczemel Budapesten", "body": "\nA megemelkedett fert\u0151z\u00e9ssz\u00e1m miatt ism\u00e9t h\u00e1rom, tesztel\u00e9st v\u00e9gz\u0151 sz\u0171r\u0151busz \u00fczemel Budapesten - k\u00f6z\u00f6lte a korm\u00e1ny cs\u00fct\u00f6rt\u00f6k\u00f6n Facebook-oldal\u00e1n.\n\n\nA bejegyz\u00e9s szerint a\u00a0sz\u0171r\u0151buszok a Liszt Ferenc rep\u00fcl\u0151t\u00e9r 1-es termin\u00e1l parkol\u00f3j\u00e1ban, a De\u00e1k Ferenc t\u00e9rn\u00e9l \u00e9s a Papp L\u00e1szl\u00f3 Sportar\u00e9na F1-es parkol\u00f3j\u00e1ban tal\u00e1lhat\u00f3k.\n\u00a0\u00a0\u00a0\u00a0A buszok h\u00e9tk\u00f6znap 9-17 \u00f3ra k\u00f6z\u00f6tt v\u00e1rj\u00e1k azokat, akiket a h\u00e1ziorvos koronav\u00edrus-gyan\u00fas eseteknek min\u0151s\u00edt \u00e9s j\u00f3 \u00e1ltal\u00e1nos \u00e1llapotban el tudnak jutni ezekre a helyekre, lehet\u0151leg g\u00e9pkocsival - \u00edrt\u00e1k.\n\u00a0\u00a0\u00a0\u00a0M\u00fcller Cec\u00edlia orsz\u00e1gos tisztif\u0151orvos a koronav\u00edrus-j\u00e1rv\u00e1ny elleni v\u00e9dekez\u00e9s\u00e9rt felel\u0151s operat\u00edv t\u00f6rzs cs\u00fct\u00f6rt\u00f6ki online sajt\u00f3t\u00e1j\u00e9koztat\u00f3j\u00e1n azt mondta: az adatok szerint egy\u00e9rtelm\u0171en emelked\u0151 szakaszba l\u00e9pett a fert\u0151z\u00f6ttek sz\u00e1ma, \u00edgy a koronav\u00edrus-j\u00e1rv\u00e1ny harmadik hull\u00e1m\u00e1nak kezdet\u00e9r\u0151l besz\u00e9lhet\u00fcnk. Hozz\u00e1tette: az elm\u00falt napokban sz\u00e1mos j\u00e1rv\u00e1ny\u00fcgyi mutat\u00f3 romlott, szerd\u00e1n 2853-mal n\u0151tt a regisztr\u00e1lt fert\u0151z\u00f6ttek sz\u00e1ma.\n\n\nMTI 2021. febru\u00e1r 18.\n\n"}]