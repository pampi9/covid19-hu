[{"date": "2021-01-25 17:26", "url": "https://koronavirus.gov.hu/cikkek/nnk-egyre-tobb-telepulesen-alacsony-szennyvizben-mert-koronavirus-koncentracio", "h1": "NNK: egyre t\u00f6bb telep\u00fcl\u00e9sen alacsony a szennyv\u00edzben m\u00e9rt koronav\u00edrus koncentr\u00e1ci\u00f3", "body": "\nAz \u00faj koronav\u00edrus \u00f6r\u00f6k\u00edt\u0151anyag\u00e1nak koncentr\u00e1ci\u00f3ja orsz\u00e1gos \u00e1tlagban cs\u00f6kken\u0151 tendenci\u00e1t mutat a harmadik heti szennyv\u00edzvizsg\u00e1latok eredm\u00e9nyei alapj\u00e1n.\u00a0\n\nJelenleg Debrecenben, Egerben, Miskolcon, Ny\u00edregyh\u00e1z\u00e1n, Salg\u00f3tarj\u00e1nban, Szegeden, Sz\u00e9kesfeh\u00e9rv\u00e1ron, Szolnokon, Tatab\u00e1ny\u00e1n,\u00a0 Veszpr\u00e9mben, Zalaegerszegen, valamint \u00f6t Budapest k\u00f6rny\u00e9ki telep\u00fcl\u00e9sen (T\u00f6k\u00f6l, Biatorb\u00e1gy, Szigetszentmikl\u00f3s, Budakeszi, Sz\u00e1zhalombatta) alacsony, m\u00edg a t\u00f6bbi vizsg\u00e1lt telep\u00fcl\u00e9sen m\u00e9rs\u00e9kelt a szennyv\u00edzben m\u00e9rt koncentr\u00e1ci\u00f3. A vizsg\u00e1lati eredm\u00e9nyek alapj\u00e1n elmondhat\u00f3, hogy ezen a h\u00e9ten cs\u00f6kken\u0151 tendenci\u00e1t mutattak ki a mint\u00e1kb\u00f3l \u00a0Miskolcon, Ny\u00edregyh\u00e1z\u00e1n, P\u00e9csett, Sz\u00e9kesfeh\u00e9rv\u00e1ron, Szolnokon \u00e9s Tatab\u00e1ny\u00e1n, m\u00edg a t\u00f6bbi vizsg\u00e1lt telep\u00fcl\u00e9sen stagn\u00e1l\u00e1s tapasztalhat\u00f3.\nAz eredm\u00e9nyek al\u00e1t\u00e1masztj\u00e1k, hogy a j\u00e1rv\u00e1ny m\u00e1sodik hull\u00e1m\u00e1nak lecseng\u0151 szakasz\u00e1ban vagyunk, azonban a kedvez\u0151 tendencia fenntart\u00e1sa \u00e9rdek\u00e9ben tov\u00e1bbra is fontos a j\u00e1rv\u00e1ny\u00fcgyi szab\u00e1lyok betart\u00e1sa:\n\nAkinek t\u00fcnetei vannak, ne menjen k\u00f6z\u00f6ss\u00e9gbe, hanem maradjon otthon \u00e9s telefonon \u00e9rtes\u00edtse h\u00e1ziorvos\u00e1t!\nTartsunk legal\u00e1bb 1,5 m\u00e9teres t\u00e1vols\u00e1got!\nViselj\u00fcnk maszkot!\nGyakran \u00e9s alaposan mossunk kezet!\nTartsuk be a kij\u00e1r\u00e1si korl\u00e1toz\u00e1sokat!\n\n\n\n"}]