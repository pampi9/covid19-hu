[{"date": "2021-01-04 22:04", "url": "https://koronavirus.gov.hu/cikkek/neak-az-egeszsegugyi-dolgozok-ujabb-koret-hivjak-vedooltasra", "h1": "NEAK: Az eg\u00e9szs\u00e9g\u00fcgyi dolgoz\u00f3k \u00fajabb k\u00f6r\u00e9t h\u00edvj\u00e1k v\u00e9d\u0151olt\u00e1sra", "body": "\nA Nemzeti Eg\u00e9szs\u00e9gbiztos\u00edt\u00e1si Alapkezel\u0151 (NEAK) folytatja az eg\u00e9szs\u00e9g\u00fcgyi dolgoz\u00f3k megsz\u00f3l\u00edt\u00e1s\u00e1t \u00e9s megh\u00edv\u00e1s\u00e1t a koronav\u00edrus elleni v\u00e9d\u0151olt\u00e1sra, annak \u00e9rdek\u00e9ben, hogy a frontvonalban lev\u0151, a betegeket ell\u00e1t\u00f3 eg\u00e9szs\u00e9g\u00fcgyi dolgoz\u00f3k els\u0151k\u00e9nt r\u00e9szes\u00fclhessenek az olt\u00f3anyagb\u00f3l.\n\nA m\u00e1sodik k\u00f6rben valamennyi k\u00f6zfinansz\u00edrozott eg\u00e9szs\u00e9g\u00fcgyi int\u00e9zm\u00e9nyb\u0151l \u2013 a j\u00e1r\u00f3beteg-szakell\u00e1t\u00e1st, az egy\u00e9b fekv\u0151beteg-szakell\u00e1t\u00e1st, a m\u0171vesekezel\u00e9st, valamint a fog\u00e1szati alap- \u00e9s szakell\u00e1t\u00e1st ny\u00fajt\u00f3 szolg\u00e1ltat\u00f3kt\u00f3l, tov\u00e1bb\u00e1 a betegsz\u00e1ll\u00edt\u00e1st \u00e9s ment\u00e9st v\u00e9gz\u0151 szolg\u00e1ltat\u00f3kt\u00f3l, valamint a h\u00e1ziorvosok, v\u00e9d\u0151n\u0151k, iskolaorvosok, otthoni szak\u00e1pol\u00f3k \u00e9s otthoni hospice ell\u00e1t\u00e1st ny\u00fajt\u00f3 szolg\u00e1ltat\u00f3kt\u00f3l \u2013 v\u00e1rj\u00e1k az ig\u00e9nyeket 2021. janu\u00e1r 6-ig.\nA vakcina bead\u00e1s\u00e1t a Nemzeti N\u00e9peg\u00e9szs\u00e9g\u00fcgyi K\u00f6zpont szervezi, a NEAK az adatok feldolgoz\u00e1s\u00e1val seg\u00edti a folyamatot.\n(Nemzeti Eg\u00e9szs\u00e9gbiztos\u00edt\u00e1si Alapkezel\u0151)\n\n"}]