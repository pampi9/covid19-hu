[{"date": "2021-01-30 09:55", "url": "https://koronavirus.gov.hu/cikkek/schanda-eddig-szazezernel-tobb-embernek-igenyeltek-agazati-bertamogatast", "h1": "Schanda: eddig sz\u00e1zezern\u00e9l t\u00f6bb embernek ig\u00e9nyeltek \u00e1gazati b\u00e9rt\u00e1mogat\u00e1st", "body": "\nEddig t\u00f6bb mint sz\u00e1zezezer embernek ig\u00e9nyeltek \u00e1gazati b\u00e9rt\u00e1mogat\u00e1st, \u00e9s mivel a koronav\u00edrus-j\u00e1rv\u00e1ny miatt a korl\u00e1toz\u00e1sokat fenn kell tartani, ez\u00e9rt a korm\u00e1ny meghosszabb\u00edtotta a programot m\u00e1rcius 10-\u00e9ig - k\u00f6z\u00f6lte az Innov\u00e1ci\u00f3s \u00e9s Technol\u00f3giai Miniszt\u00e9rium (ITM) parlamenti \u00e9s strat\u00e9giai \u00e1llamtitk\u00e1ra szombaton a Facebook-oldal\u00e1n.\n\nSchanda Tam\u00e1s azt \u00edrta, a baloldal megszor\u00edt\u00e1sokat \u00e9s ad\u00f3emel\u00e9seket vezetett be a v\u00e1ls\u00e1g idej\u00e9n. \"Ne legyen senkinek k\u00e9ts\u00e9ge, \u00fajb\u00f3l ezt tenn\u00e9k.\"\n\u00a0\u00a0\u00a0\u00a0\"Mi m\u00e1s utat v\u00e1lasztottunk, mert ez Magyarorsz\u00e1g \u00e9rdeke. Az elm\u00falt t\u00edz \u00e9v bizony\u00edtotta: a magyar emberek munk\u00e1b\u00f3l akarnak meg\u00e9lni, ez\u00e9rt biztos\u00edtunk hozz\u00e1 tov\u00e1bbra is lehet\u0151s\u00e9geket\" - fogalmazott az \u00e1llamtitk\u00e1r.\nMTI\n\n"}]