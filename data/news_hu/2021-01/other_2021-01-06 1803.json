[{"date": "2021-01-06 18:03", "url": "https://koronavirus.gov.hu/cikkek/domotor-mar-tobb-mint-egy-millioan-regisztraltak-koronavirus-elleni-oltasra", "h1": "D\u00f6m\u00f6t\u00f6r: m\u00e1r t\u00f6bb mint egy milli\u00f3an regisztr\u00e1ltak a koronav\u00edrus elleni olt\u00e1sra", "body": "\nEgyre nagyobb az \u00e9rdekl\u0151d\u00e9s a koronav\u00edrus elleni olt\u00e1s ir\u00e1nt, m\u00e1r t\u00f6bb mint egymilli\u00f3an regisztr\u00e1ltak - jelentette ki a Minisztereln\u00f6ki Kabinetiroda parlamenti \u00e1llamtitk\u00e1ra szerda d\u00e9lut\u00e1n a Facebook-oldal\u00e1n.\n\n\nD\u00f6m\u00f6t\u00f6r Csaba vide\u00f3j\u00e1ban elmondta: az interneten 632 ezren regisztr\u00e1ltak, 391 ezren pedig post\u00e1n k\u00fcldt\u00e9k vissza a regisztr\u00e1ci\u00f3s lapot.\n\u00a0\u00a0\u00a0\u00a0Eml\u00e9keztetett arra, hogy az olt\u00e1sok december 26-\u00e1n kezd\u0151dtek Magyarorsz\u00e1gon, r\u00e9szletes terv alapj\u00e1n. Jelenleg az eg\u00e9szs\u00e9g\u00fcgyi dolgoz\u00f3kat oltj\u00e1k a k\u00f3rh\u00e1zi olt\u00f3pontokon.\n\u00a0\u00a0\u00a0\u00a0Az \u00e1llamtitk\u00e1r azt is k\u00f6z\u00f6lte: m\u00e1r tartanak az el\u0151k\u00e9sz\u00fcletek annak \u00e9rdek\u00e9ben, hogy az id\u0151sotthonokban \u00e9l\u0151k is mihamarabb megkapj\u00e1k a v\u00e9detts\u00e9get.\nMindenkit arra biztatnak, ha m\u00e9g nem tette meg, regisztr\u00e1ljon az olt\u00e1sra - mondta D\u00f6m\u00f6t\u00f6r Csaba, hangs\u00falyozva, a vakcina a leghat\u00e9konyabb eszk\u00f6z a koronav\u00edrus ellen.\n\n\nRegisztr\u00e1ci\u00f3:\u00a0https://vakcinainfo.gov.hu/\n\nMTI 2021. janu\u00e1r 6.\n\n"}]