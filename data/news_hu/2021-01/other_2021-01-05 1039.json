[{"date": "2021-01-05 10:39", "url": "https://koronavirus.gov.hu/cikkek/megerkezett-harmadik-vakcinaszallitmany", "h1": "Meg\u00e9rkezett a harmadik vakcinasz\u00e1ll\u00edtm\u00e1ny is ", "body": "\nMeg\u00e9rkezett haz\u00e1nkba az \u00fajabb adag vakcinasz\u00e1ll\u00edtm\u00e1ny, ez\u00fattal csaknem 39 ezer embernek elenged\u0151 olt\u00f3anyag \u00e9rkezett \u2013 hangzott el az M1 H\u00edrad\u00f3j\u00e1ban.\n\n\nKedden reggel m\u00e1r csaknem \u00f6tezer adagot ki is sz\u00e1ll\u00edtottak a Semmelweis Egyetem gy\u00f3gyszert\u00e1r\u00e1ba. Eddig m\u00e1r k\u00f6zel 12 ezer eg\u00e9szs\u00e9g\u00fcgyi dolgoz\u00f3 kapta meg az els\u0151 olt\u00e1st. Jelenleg 25 olt\u00f3ponton lehet k\u00e9rni a frontvonalban dolgoz\u00f3knak a vakcin\u00e1t. Az olt\u00f3pontok el\u00e9rhet\u0151s\u00e9ge:\u00a0https://koronavirus.gov.hu/cikkek/korhazi-oltopontok-elerhetosege-egeszsegugyi-dolgozok-szamara\n\n\nAz \u00faj sz\u00e1ll\u00edtm\u00e1nyb\u00f3l Kistarcs\u00e1ra, a Pest megyei Fl\u00f3r Ferenc K\u00f3rh\u00e1zba is \u00e9rkezett. Az M1 helysz\u00edni tud\u00f3s\u00edt\u00f3ja elmondta: A kistarcsai k\u00f3rh\u00e1z Pest megye legnagyobb eg\u00e9szs\u00e9g\u00fcgyi int\u00e9zm\u00e9nye, ahov\u00e1 1950 adag vakcina \u00e9rkezett, amely 975 eg\u00e9szs\u00e9g\u00fcgyi dolgoz\u00f3 beolt\u00e1s\u00e1t teszi lehet\u0151v\u00e9. A vakcin\u00e1k t\u00e1rol\u00e1s\u00e1t m\u00e1r biztos\u00edtott\u00e1k \u00e9s n\u00e9h\u00e1nyat m\u00e1r felhaszn\u00e1l\u00e1sra k\u00e9sz\u00edtenek el\u0151, azaz ma d\u00e9lut\u00e1n megkezdik az olt\u00e1sokat.\nEz a protokollok szerint fog zajlani, teh\u00e1t kik\u00e9rdezik a p\u00e1cienst az alapbetegs\u00e9gekr\u0151l \u00e9s allergi\u00e1ir\u00f3l, ut\u00e1na pedig megfigyel\u00e9sre elk\u00fcl\u00f6n\u00edtik mintegy f\u00e9l \u00f3r\u00e1ra. Haz\u00e1nkban eddig probl\u00e9mamentesen zajlottak az ilyen megfigyel\u00e9sek.\n\n\nForr\u00e1s:\u00a0https://hirado.hu\n\u00a0\n\u00a0\n\n"}]