[{"date": "2021-01-04 14:29", "url": "https://koronavirus.gov.hu/cikkek/gyakori-kerdesek-valaszok-vakcinarol-pfizer-biontech-vakcina", "h1": "Gyakori k\u00e9rd\u00e9sek-v\u00e1laszok a vakcin\u00e1r\u00f3l (Pfizer-BioNTech vakcina)", "body": "\n2020. december 26-\u00e1n meg\u00e9rkezett Magyarorsz\u00e1gra az els\u0151 vakcinasz\u00e1ll\u00edtm\u00e1ny, az Eur\u00f3p\u00e1ban el\u0151sk\u00e9nt enged\u00e9lyezett Pfizer-BioNTech vakcina. Ezzel a vakcin\u00e1val kezd\u0151d\u00f6tt meg az eg\u00e9szs\u00e9g\u00fcgyi dolgoz\u00f3k olt\u00e1sa. A vakcin\u00e1r\u00f3l leggyakoribb k\u00e9rd\u00e9seket \u00e9s v\u00e1laszokat itt olvashatja.\n\n\nComirnaty vakcina \u00f6sszet\u00e9tele\nA vakcina a v\u00edrus molekul\u00e1ris szerkezet\u00e9n alapul\u00f3 technol\u00f3gia seg\u00edts\u00e9g\u00e9vel k\u00e9sz\u00fclt. Az olt\u00f3anyag mRNS-alap\u00fa, egy lipid nanor\u00e9szecsk\u00e9be csomagolt RNS molekul\u00e1t (mRNS) tartalmaz.\nHogyan v\u00e9d a vakcina?\nA vakcina el\u0151seg\u00edti, hogy az immunrendszer (a szervezet term\u00e9szetes v\u00e9delme) antitesteket \u00e9s a v\u00edrus ellen hat\u00f3 v\u00e9rsejteket termeljen, \u00edgy ny\u00fajtson v\u00e9delmet a COVID 19 ellen.\nKin\u00e9l alkalmazhat\u00f3 a v\u00e9d\u0151olt\u00e1s?\nA Comirnaty 16 \u00e9ves \u00e9s id\u0151sebb szem\u00e9lyekn\u00e9l alkalmazhat\u00f3.\nOkoz \u2013e betegs\u00e9get a vakcina?\nMivel a Comirnaty nem a v\u00edrust tartalmazza az immunit\u00e1s kiv\u00e1lt\u00e1s\u00e1hoz, \u00edgy nem okozhat \u00d6nnek COVID-19-betegs\u00e9get.\nH\u00e1ny adag sz\u00fcks\u00e9ges a v\u00e9detts\u00e9ghez?\n2 adag, 21 nap k\u00fcl\u00f6nbs\u00e9ggel\nA v\u00e9detts\u00e9g a m\u00e1sodik adag ut\u00e1n kb. a 7. napon alakul ki\nMeddig tart a v\u00e9detts\u00e9g?\nA vakcina \u00e1ltal biztos\u00edtott v\u00e9delem ideje m\u00e9g nem ismert, meghat\u00e1roz\u00e1sa folyamatban van a jelenleg zajl\u00f3 klinikai vizsg\u00e1latok sor\u00e1n.\n\nFelcser\u00e9lhet\u0151s\u00e9g\nA Pfizer-BioNTech COVID-19 vakcina nem cser\u00e9lhet\u0151 fel m\u00e1s COVID-19 elleni olt\u00f3anyagokkal.\nKaphat-e olt\u00e1st aki \u00e1tesett COVID 19 betegs\u00e9gen?\nAzon szem\u00e9lyek is olthat\u00f3k a vakcin\u00e1val, akikn\u00e9l 3 h\u00f3napon t\u00fali igazolt SARSCoV-2 fert\u0151z\u00e9s szerepel.\nSz\u00fcks\u00e9ges-e antig\u00e9n gyorsteszt v\u00e9gz\u00e9se az olt\u00e1s bead\u00e1sa el\u0151tt?\nAz olt\u00e1s el\u0151tt nem sz\u00fcks\u00e9ges antig\u00e9n gyorsteszt.\nKaphat-e olt\u00e1st, aki kr\u00f3nikus, alapbetegs\u00e9ggel rendelkezik?\nIgen, az olt\u00e1s kr\u00f3nikus betegs\u00e9ggel rendelkez\u0151 szem\u00e9lyeknek is adhat\u00f3, akikn\u00e9l nem \u00e1ll fenn olt\u00e1sra vonatkoz\u00f3 kontraindik\u00e1ci\u00f3.\nBeadhat\u00f3-e egy\u00fctt m\u00e1sik v\u00e9d\u0151olt\u00e1ssal?\nA Pfizer-BioNTech COVID-19 vakcin\u00e1t m\u00e1s olt\u00f3anyaggal egyidej\u0171leg nem adhat\u00f3 be.\nM\u00e1sik v\u00e9d\u0151olt\u00e1s legal\u00e1bb 4 hetes id\u0151k\u00f6zzel kaphat\u00f3.\nV\u00e1rand\u00f3ss\u00e1g\nV\u00e1rand\u00f3ss\u00e1g alatt az olt\u00e1s nem aj\u00e1nlott.\nV\u00e1rand\u00f3ss\u00e1g a m\u00e1sodik olt\u00e1s ut\u00e1n minimum 2 h\u00f3nappal tervezhet\u0151.\nSzoptat\u00e1s\nNem ismert, hogy a vakcina kiv\u00e1laszt\u00f3dik-e a hum\u00e1n anyatejbe.\nAkik kock\u00e1zati csoportba tartoznak \u00e9s ig\u00e9nylik az olt\u00e1st a szoptat\u00e1s ideje alatt is megkaphatj\u00e1k.\nHogyan t\u00f6rt\u00e9nik az olt\u00e1s?\nA v\u00e9d\u0151olt\u00e1s bead\u00e1sa olt\u00e1si terv alapj\u00e1n t\u00f6rt\u00e9nik a kijel\u00f6lt olt\u00f3pontokon. Az eg\u00e9szs\u00e9g\u00fcgyi dolgoz\u00f3k sz\u00e1m\u00e1ra kijel\u00f6lt k\u00f3rh\u00e1zi olt\u00f3pontok: https://koronavirus.gov.hu/cikkek/korhazi-oltopontok-elerhetosege-egeszsegugyi-dolgozok-szamara\nAz olt\u00f3orvos az olt\u00e1st megel\u0151z\u0151en k\u00e9rd\u0151\u00edv seg\u00edts\u00e9g\u00e9vel kik\u00e9rdezi \u00e9s megvizsg\u00e1lja.\nAz olt\u00e1s bead\u00e1s\u00e1r\u00f3l minden esetben az olt\u00f3orvos d\u00f6nt.\n\nAz olt\u00e1s ellenjavallatai\nAkut l\u00e1zas betegs\u00e9g\nA Pfizer-BioNTech COVID-19 vakcina b\u00e1rmely \u00f6sszetev\u0151j\u00e9vel szembeni s\u00falyos allergi\u00e1s reakci\u00f3\nAz anamn\u00e9zisben s\u00falyos, k\u00f3rh\u00e1zi ell\u00e1t\u00e1st ig\u00e9nyl\u0151 gy\u00f3gyszerrel (pl.penicillin) vagy m\u00e1s v\u00e9d\u0151olt\u00e1ssal kapcsolatos anafilaxi\u00e1s reakci\u00f3\nV\u00e1rand\u00f3ss\u00e1g\nAz olt\u00e1s ut\u00e1n kialakulhatnak mell\u00e9khat\u00e1sok (olt\u00e1si reakci\u00f3k)?\nB\u00e1rmelyik v\u00e9d\u0151olt\u00e1s ut\u00e1n jelentkezhet olt\u00e1si reakci\u00f3. A lehets\u00e9ges olt\u00e1si reakci\u00f3kra az olt\u00f3orvos is fel fogja h\u00edvni a figyelmet.\nMilyen mell\u00e9khat\u00e1sok (olt\u00e1si reakci\u00f3k) v\u00e1rhat\u00f3ak?\nOlt\u00e1si reakci\u00f3k lehetnek: f\u00e1jdalom \u00e9s duzzanat a bead\u00e1s hely\u00e9n, f\u00e1radts\u00e1g\u00e9rz\u00e9s, fejf\u00e1j\u00e1s, izomf\u00e1jdalom, \u00edz\u00fcleti f\u00e1jdalom, hidegr\u00e1z\u00e1s, l\u00e1z esetleg b\u0151rpirosod\u00e1s az injekci\u00f3 bead\u00e1s\u00e1nak hely\u00e9n, \u00e9melyg\u00e9s.\nNagyon ritk\u00e1n el\u0151fordulhat: megnagyobbodott nyirokcsom\u00f3k, rossz k\u00f6z\u00e9rzet, v\u00e9gtagf\u00e1jdalom, \u00e1lmatlans\u00e1g, viszket\u00e9s az injekci\u00f3 bead\u00e1si hely\u00e9n.\nMivel lehet kezelni az olt\u00e1si reakci\u00f3t?\nA felsorolt reakci\u00f3k enyh\u00edt\u00e9s\u00e9re f\u00e1jdalom- \u00e9s l\u00e1zcsillap\u00edt\u00f3 gy\u00f3gyszer (pl. paracetamol, ibuprofen, metamizol) alkalmazhat\u00f3. Ezek azonban \u00e1tmeneti reakci\u00f3k, melyek sz\u00f6v\u0151dm\u00e9nyek n\u00e9lk\u00fcl megsz\u0171nnek.\nHov\u00e1 lehet jelenteni olt\u00e1si reakci\u00f3t?\nOlt\u00e1si reakci\u00f3t lehet jelenteni az Orsz\u00e1gos Gy\u00f3gyszer\u00e9szeti \u00e9s \u00c9lelmez\u00e9s-eg\u00e9szs\u00e9g\u00fcgyi Int\u00e9zetnek.\nhttps://www.ogyei.gov.hu/gyogyszer_mellekhatas\nOlt\u00e1si reakci\u00f3t a nemzeti N\u00e9peg\u00e9szs\u00e9g\u00fcgyi K\u00f6zpontnak is lehet jelenteni.\n\n\n"}]