[{"date": "2021-01-19 16:39", "url": "https://koronavirus.gov.hu/cikkek/varga-mihaly-gyorsitani-kell-az-eu-burokraciajat", "h1": "Varga Mih\u00e1ly: gyors\u00edtani kell az EU b\u00fcrokr\u00e1ci\u00e1j\u00e1t", "body": "\nGyors\u00edtani kell az EU b\u00fcrokr\u00e1ci\u00e1j\u00e1t, a k\u00f6z\u00f6ss\u00e9g helyre\u00e1ll\u00edt\u00e1si alapja ugyanis m\u00e9g mindig nem m\u0171k\u00f6dik - mondta h\u00e9tf\u0151i, a Facebookra felt\u00f6lt\u00f6tt vide\u00f3\u00fczenet\u00e9ben a p\u00e9nz\u00fcgyminiszter.\n\n\nVarga Mih\u00e1ly az EU-p\u00e9nz\u00fcgyminiszterek kedden v\u00e9get \u00e9rt tan\u00e1cskoz\u00e1s\u00e1r\u00f3l sz\u00e1molt be a k\u00f6z\u00f6ss\u00e9gi oldal\u00e1n. Az esem\u00e9ny r\u00e9sztvev\u0151i a 750 milli\u00e1rd eur\u00f3 \u00e9rt\u00e9k\u0171 helyre\u00e1ll\u00edt\u00e1si alapr\u00f3l egyeztettek. A forr\u00e1sra sok orsz\u00e1gnak sz\u00fcks\u00e9ge lenne, k\u00fcl\u00f6n\u00f6sen az elad\u00f3sodott d\u00e9li tag\u00e1llamoknak, hiszen a j\u00e1rv\u00e1ny m\u00e1r majdnem egy \u00e9ve drasztikus visszaes\u00e9st okoz - hangs\u00falyozta a t\u00e1rcavezet\u0151.\n\u00a0\u00a0\u00a0\u00a0Magyarorsz\u00e1g - tette hozz\u00e1 - azt szeretn\u00e9, hogy az uni\u00f3s int\u00e9zm\u00e9nyrendszert\u0151l miel\u0151bb eljussanak a tagorsz\u00e1gokhoz a helyre\u00e1ll\u00edt\u00e1si alap forr\u00e1sai. Varga Mih\u00e1ly szerint minden akad\u00e1lyt le kell bontani, amely lass\u00edtja a gazdas\u00e1g \u00fajraind\u00edt\u00e1s\u00e1t, \u00e9s rontja az EU versenyk\u00e9pess\u00e9g\u00e9t.\nMTI 2021. janu\u00e1r 19.\n\n"}]