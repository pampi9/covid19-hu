[{"date": "2021-01-23 10:23", "url": "https://koronavirus.gov.hu/cikkek/ktk-kormany-internetes-tajekoztato-videosorozatot-indit-az-oltasrol", "h1": "KTK: a korm\u00e1ny internetes t\u00e1j\u00e9koztat\u00f3 videosorozatot ind\u00edt az olt\u00e1sr\u00f3l", "body": "\nA korm\u00e1ny internetes t\u00e1j\u00e9koztat\u00f3 videosorozatot ind\u00edt az olt\u00e1ssal kapcsolatban - t\u00e1j\u00e9koztatta a Korm\u00e1nyzati T\u00e1j\u00e9koztat\u00e1si K\u00f6zpont (KTK) szombaton az MTI-t.\n\n\nA D\u00f6m\u00f6t\u00f6r Csaba parlamenti \u00e1llamtitk\u00e1r \u00e1ltal jegyzett k\u00f6zlem\u00e9ny szerint a korm\u00e1ny r\u00f6vid t\u00e1j\u00e9koztat\u00f3 vide\u00f3kban ismerteti majd az olt\u00e1ssal kapcsolatos legfontosabb tudnival\u00f3kat. A vide\u00f3kban, amelyek a korm\u00e1ny hivatalos k\u00f6z\u00f6ss\u00e9gi oldalain jelennek majd meg, elismert orvosok besz\u00e9lnek az olt\u00e1ssal kapcsolatos legfontosabb k\u00e9rd\u00e9sekr\u0151l - \u00edrt\u00e1k. Az els\u0151, szombaton k\u00f6zz\u00e9tett vide\u00f3ban Merkely B\u00e9la, a Semmelweis Egyetem rektora arr\u00f3l ad t\u00e1j\u00e9koztat\u00e1st, hogy a jelenlegi helyzetben mi\u00e9rt az olt\u00e1s a legjobb megold\u00e1s. A k\u00f6vetkez\u0151 kisfilmekben az \u00e1toltotts\u00e1g jelent\u0151s\u00e9g\u00e9r\u0151l besz\u00e9l majd, \u00e9s arr\u00f3l, hogy j\u00e1r-e b\u00e1rmilyen vesz\u00e9llyel az olt\u00e1s. K\u00f6z\u00f6lt\u00e9k azt is, hogy a korm\u00e1ny a fentiek mellett rendszeresen k\u00fcld t\u00e1j\u00e9koztat\u00f3 e-mailt azoknak, akik az olt\u00e1sra val\u00f3 regisztr\u00e1ci\u00f3 sor\u00e1n erre felhatalmaz\u00e1st adtak.\nMTI 2021. janu\u00e1r 23.\n\n"}]