[{"date": "2021-01-20 17:53", "url": "https://koronavirus.gov.hu/cikkek/kerjuk-hogy-segitsek-89-ev-feletti-idosek-jelentkezeset-vedooltasra", "h1": "K\u00e9rj\u00fck, hogy seg\u00edts\u00e9k a 89 \u00e9v feletti id\u0151sek jelentkez\u00e9s\u00e9t a v\u00e9d\u0151olt\u00e1sra! ", "body": "\nA koronav\u00edrus az id\u0151sekre k\u00fcl\u00f6n\u00f6sen vesz\u00e9lyes, az elhunytak \u00e1tlag\u00e9letkora 76 \u00e9v. Ez\u00e9rt nagyon fontos, hogy az id\u0151sek beoltass\u00e1k magukat. A v\u00e9d\u0151olt\u00e1s sz\u00e1mukra val\u00f3ban \u00e9letet menthet.\u00a0\n\n\nAz eg\u00e9szs\u00e9g\u00fcgyi dolgoz\u00f3k \u00e9s az id\u0151sotthonok olt\u00e1sa ut\u00e1n a v\u00e9d\u0151olt\u00e1sra jelentkezett 89 \u00e9v felettiek olt\u00e1sa k\u00f6vetkezik. Ez\u00e9rt arra k\u00e9rj\u00fck \u0151ket, hogy ha eddig m\u00e9g nem tett\u00e9k meg, jelentkezzenek az olt\u00e1sra a sz\u00e1mukra m\u00e9g decemberben post\u00e1zott lev\u00e9l visszak\u00fcld\u00e9s\u00e9vel.\u00a0\nA csal\u00e1dtagjaikat, hozz\u00e1tartoz\u00f3ikat pedig\u00a0arra k\u00e9rj\u00fck, hogy seg\u00edts\u00e9k a 89 \u00e9v feletti id\u0151s csal\u00e1dtagok regisztr\u00e1ci\u00f3j\u00e1t, ak\u00e1r a postai lev\u00e9l visszak\u00fcld\u00e9s\u00e9vel vagy ak\u00e1r a https://vakcinainfo.gov.hu/ honlapon.\nA 89 \u00e9v felettieket a terv szerint a h\u00e1ziorvosok vagy olt\u00f3csapatok fogj\u00e1k beoltani ak\u00e1r a saj\u00e1t otthonukban. Az, hogy pontosan mikor tud az \u0151 olt\u00e1suk megt\u00f6rt\u00e9nni az a haz\u00e1nkba \u00e9rkez\u0151 vakcinamennyis\u00e9gt\u0151l f\u00fcgg.\nA legfontosabb most az, hogy tudjunk r\u00f3lunk. K\u00e9rj\u00fck, hogy seg\u00edts\u00e9k a 89 \u00e9v feletti id\u0151s hozz\u00e1tartoz\u00f3juk jelentkez\u00e9s\u00e9t a v\u00e9d\u0151olt\u00e1sra.\n\n"}]