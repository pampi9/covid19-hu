[{"date": "2021-01-12 12:41", "url": "https://koronavirus.gov.hu/cikkek/nnk-tobbnyire-stagnalo-szennyvizben-mert-koronavirus-koncentracio", "h1": "NNK: t\u00f6bbnyire stagn\u00e1l\u00f3 a szennyv\u00edzben m\u00e9rt koronav\u00edrus koncentr\u00e1ci\u00f3", "body": "\n2021. els\u0151 het\u00e9ben a szennyv\u00edzmint\u00e1k \u00e1tlagos SARS-CoV-2 koncentr\u00e1ci\u00f3ja tov\u00e1bbra is stagn\u00e1l\u00f3 vagy enyh\u00e9n cs\u00f6kken\u0151 tendenci\u00e1t mutat. A vizsg\u00e1lati eredm\u00e9nyek alapj\u00e1n elmondhat\u00f3, hogy az els\u0151 h\u00e9ten jelent\u0151s n\u00f6veked\u00e9s egyik telep\u00fcl\u00e9sen sem tapasztalhat\u00f3, Debrecenben, Kaposv\u00e1ron, Salg\u00f3tarj\u00e1nban \u00e9s az \u00f6t Budapest k\u00f6rny\u00e9ki telep\u00fcl\u00e9sen (T\u00f6k\u00f6l, Biatorb\u00e1gy, Szigetszentmikl\u00f3s, Budakeszi, Sz\u00e1zhalombatta) cs\u00f6kken\u0151 a tendencia. Szeksz\u00e1rdon \u00e9s Szolnokon azonban tov\u00e1bbra is az \u00e1tlagosn\u00e1l magasabb az \u00faj koronav\u00edrus koncentr\u00e1ci\u00f3ja a szennyv\u00edzben.\n\nA kedvez\u0151 tendencia fenntart\u00e1sa \u00e9rdek\u00e9ben tov\u00e1bbra is fontos a j\u00e1rv\u00e1ny\u00fcgyi szab\u00e1lyok betart\u00e1sa:\n\nAkinek t\u00fcnetei vannak, ne menjen k\u00f6z\u00f6ss\u00e9gbe, hanem maradjon otthon \u00e9s telefonon \u00e9rtes\u00edtse h\u00e1ziorvos\u00e1t!\nTartsunk legal\u00e1bb 1,5 m\u00e9teres t\u00e1vols\u00e1got!\nViselj\u00fcnk maszkot!\nGyakran \u00e9s alaposan mossunk kezet!\nTartsuk be a kij\u00e1r\u00e1si korl\u00e1toz\u00e1sokat!\n\n\nForr\u00e1s:\u00a0https://www.nnk.gov.hu/\n\n"}]