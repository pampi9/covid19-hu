[{"date": "2021-01-18 18:39", "url": "https://koronavirus.gov.hu/cikkek/tovabbra-tobbnyire-stagnalo-szennyvizben-mert-koronavirus-koncentracio", "h1": "Tov\u00e1bbra is t\u00f6bbnyire stagn\u00e1l\u00f3 a szennyv\u00edzben m\u00e9rt koronav\u00edrus koncentr\u00e1ci\u00f3", "body": "\nA m\u00e1sodik heti szennyv\u00edz eredm\u00e9nyek orsz\u00e1gosan tov\u00e1bbra sem mutatnak jelent\u0151s v\u00e1ltoz\u00e1st.\u00a0Ezen a h\u00e9ten a szennyv\u00edzmint\u00e1kban m\u00e9rt \u00e1tlagos SARS-CoV-2 koncentr\u00e1ci\u00f3 tov\u00e1bbra is stagn\u00e1l.\u00a0Ezen a h\u00e9ten emelked\u0151 tendenci\u00e1t Gy\u0151rben, P\u00e9csett \u00e9s Szombathelyen m\u00e9rtek, m\u00edg cs\u00f6kken\u0151 tendenci\u00e1t \u00e1llap\u00edtottak meg Szeksz\u00e1rdon, Szolnokon \u00e9s Veszpr\u00e9mben. Az \u00faj koronav\u00edrus koncentr\u00e1ci\u00f3ja Debrecenben, Gy\u0151rben, Salg\u00f3tarj\u00e1nban, Szegeden, Veszpr\u00e9mben, Zalaegerszegen, valamint \u00f6t Budapest k\u00f6rny\u00e9ki telep\u00fcl\u00e9sen (T\u00f6k\u00f6l, Biatorb\u00e1gy, Szigetszentmikl\u00f3s, Budakeszi, Sz\u00e1zhalombatta) m\u00e1r alacsony, P\u00e9csett azonban az \u00e1tlagosn\u00e1l magasabb.\n\nA kedvez\u0151 tendencia fenntart\u00e1sa \u00e9rdek\u00e9ben tov\u00e1bbra is fontos a j\u00e1rv\u00e1ny\u00fcgyi szab\u00e1lyok betart\u00e1sa:\n\nAkinek t\u00fcnetei vannak, ne menjen k\u00f6z\u00f6ss\u00e9gbe, hanem maradjon otthon \u00e9s telefonon \u00e9rtes\u00edtse h\u00e1ziorvos\u00e1t!\nTartsunk legal\u00e1bb 1,5 m\u00e9teres t\u00e1vols\u00e1got!\nViselj\u00fcnk maszkot!\nGyakran \u00e9s alaposan mossunk kezet!\nTartsuk be a kij\u00e1r\u00e1si korl\u00e1toz\u00e1sokat!\n\n\nForr\u00e1s: NNK - https://www.nnk.gov.hu/index.php/koronavirus-tajekoztato/951-2-het-tovabbra-is-tobbnyire-stagnalo-a-szennyvizben-mert-koronavirus-koncentracio\n\u00a0\n\n"}]