[{"date": "2021-01-20 09:52", "url": "https://koronavirus.gov.hu/cikkek/domotor-mar-1-millio-755-ezren-regisztraltak-az-oltasra", "h1": "D\u00f6m\u00f6t\u00f6r: m\u00e1r 1 milli\u00f3 755 ezren regisztr\u00e1ltak az olt\u00e1sra", "body": "\nM\u00e1r 1 milli\u00f3 755 ezren regisztr\u00e1ltak a koronav\u00edrus elleni olt\u00e1sra interneten \u00e9s postai \u00faton - k\u00f6z\u00f6lte D\u00f6m\u00f6t\u00f6r Csaba, a Minisztereln\u00f6ki Kabinetiroda parlamenti \u00e1llamtitk\u00e1ra szerd\u00e1n.\n\n\nD\u00f6m\u00f6t\u00f6r Csaba a Facebook-oldal\u00e1ra felker\u00fclt vide\u00f3ban elmondta: azok, akik regisztr\u00e1ci\u00f3 sor\u00e1n felhatalmaz\u00e1st adtak a kapcsolattart\u00e1sra, folyamatos t\u00e1j\u00e9koztat\u00e1st kapnak a leg\u00fajabb fejlem\u00e9nyekr\u0151l, akik pedig nem adtak erre felhatalmaz\u00e1st, azokat majd akkor keresik, amikor az olt\u00e1si terv alapj\u00e1n sorra ker\u00fclnek.\n\u00a0\u00a0\u00a0\u00a0 Eml\u00e9keztetett: az olt\u00e1sok hetek \u00f3ta zajlanak, mind az eg\u00e9szs\u00e9g\u00fcgyi dolgoz\u00f3k k\u00f6r\u00e9ben, mind az id\u0151sotthonokban, \u00e9s az olt\u00e1si terv alapj\u00e1n a k\u00f6vetkez\u0151 k\u00f6rben a 89 \u00e9v felettiek kaphatj\u00e1k meg a vakcin\u00e1t.\nAz \u00e1llamtitk\u00e1r mindenkit arra biztatott, hogy regisztr\u00e1ljon az olt\u00e1sra. Hangs\u00falyozta: a leger\u0151sebb eszk\u00f6z a koronav\u00edrus ellen a vakcina, amely abban seg\u00edt, hogy \"miel\u0151bb visszat\u00e9rhess\u00fcnk r\u00e9gi, megszokott \u00e9let\u00fcnkh\u00f6z\".\nRegisztr\u00e1ci\u00f3:\u00a0https://vakcinainfo.gov.hu/\n\n\nMTI 2021. janu\u00e1r 20.\n\n"}]