[{"date": "2021-01-27 11:49", "url": "https://koronavirus.gov.hu/cikkek/szakerto-jarvanyugyi-intezkedesek-betartasaval-mukodnek-szervatultetesi-programok", "h1": "Szak\u00e9rt\u0151: a j\u00e1rv\u00e1ny\u00fcgyi int\u00e9zked\u00e9sek betart\u00e1s\u00e1val m\u0171k\u00f6dnek a szerv\u00e1t\u00fcltet\u00e9si programok Magyarorsz\u00e1gon", "body": "\nA koronav\u00edrus-j\u00e1rv\u00e1ny elleni szigor\u00fa int\u00e9zked\u00e9sek betart\u00e1sa mellett m\u0171k\u00f6dnek a szerv\u00e1t\u00fcltet\u00e9si programok Magyarorsz\u00e1gon - k\u00f6z\u00f6lte Mih\u00e1ly S\u00e1ndor, az Orsz\u00e1gos V\u00e9rell\u00e1t\u00f3 Szolg\u00e1lat transzplant\u00e1ci\u00f3s igazgat\u00f3ja szerd\u00e1n az M1 aktu\u00e1lis csatorn\u00e1n.\n\n\nMih\u00e1ly S\u00e1ndor azt mondta, hogy a szerv\u00e1t\u00fcltetettek \u00e9let\u00fck v\u00e9g\u00e9ig immunrendszert gyeng\u00edt\u0151 gy\u00f3gyszereket szednek, ez\u00e9rt n\u00e1luk nagyobb a fert\u0151z\u00e9s kock\u00e1zata.\n\u00a0\u00a0\u00a0\u00a0A fert\u0151z\u00e9sek elker\u00fcl\u00e9s\u00e9\u00e9rt ellen\u0151rz\u0151 sz\u0171r\u00e9seket vezettek be a szervtranszplant\u00e1ci\u00f3 folyamat\u00e1nak minden pontj\u00e1n, \u00e9s folyamatosan aktualiz\u00e1lj\u00e1k a sz\u00fcks\u00e9ges j\u00e1rv\u00e1ny\u00fcgyi int\u00e9zked\u00e9seket - ismertette.\n\u00a0\u00a0\u00a0\u00a0Az igazgat\u00f3 a Kossuth r\u00e1di\u00f3 J\u00f3 reggelt, Magyarorsz\u00e1g! c\u00edm\u0171 m\u0171sor\u00e1ban arr\u00f3l besz\u00e9lt, hogy a j\u00e1rv\u00e1ny miatt az eg\u00e9sz vil\u00e1gon cs\u00f6kkent a szervdonorok \u00e9s a szerv\u00e1t\u00fcltetettek sz\u00e1ma.\nMagyarorsz\u00e1gon jelenleg is t\u00f6bb mint 1300 magyar van transzplant\u00e1ci\u00f3s v\u00e1r\u00f3list\u00e1n. D\u00f6nt\u0151 t\u00f6bbs\u00e9g\u00fck vese\u00e1t\u00fcltet\u00e9sre v\u00e1r - tette hozz\u00e1 Mih\u00e1ly S\u00e1ndor.\n\n\nMTI 2021. janu\u00e1r 27.\n\n"}]