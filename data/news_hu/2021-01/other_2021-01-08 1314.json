[{"date": "2021-01-08 13:14", "url": "https://koronavirus.gov.hu/cikkek/kormanymegbizott-hatekony-az-oltasok-beadasa", "h1": "Korm\u00e1nymegb\u00edzott: hat\u00e9kony az olt\u00e1sok bead\u00e1sa", "body": "\nJ\u00f3l szervezett, gyors \u00e9s hat\u00e9kony a koronav\u00edrus elleni olt\u00e1sok bead\u00e1sa - k\u00f6z\u00f6lte a Somogy megyei korm\u00e1nymegb\u00edzott p\u00e9nteken az M1 aktu\u00e1lis csatorna H\u00edrad\u00f3j\u00e1ban.\n\n\nNeszm\u00e9nyi Zsolt az eg\u00e9szs\u00e9g\u00fcgyi dolgoz\u00f3k olt\u00e1s\u00e1r\u00f3l sz\u00f3lva azt mondta, hogy az olt\u00f3anyagb\u00f3l rendelkez\u00e9sre \u00e1ll a sz\u00fcks\u00e9ges mennyis\u00e9g, \u00edgy mindenkit be tudnak oltani, aki jelentkezik.\n\u00a0\u00a0\u00a0\u00a0A korm\u00e1nymegb\u00edzott mindenkinek javasolja, hogy oltassa be mag\u00e1t.\n\u00a0\u00a0\u00a0\u00a0A tv-csatorn\u00e1n elhangzott: a kaposv\u00e1ri olt\u00f3pont napi 12 \u00f3r\u00e1ban m\u0171k\u00f6dik. Eddig t\u00f6bb mint n\u00e9gyezer vakcina \u00e9rkezett az olt\u00f3pontra, \u00e9s folyamatosan \u00e9rkeznek olt\u00e1sra az eg\u00e9szs\u00e9g\u00fcgyi dolgoz\u00f3k - mondt\u00e1k.\n\u00a0\u00a0\u00a0\u00a0Hozz\u00e1tett\u00e9k: Somogy megy\u00e9ben emellett a nagyat\u00e1di \u00e9s a si\u00f3foki k\u00f3rh\u00e1zban is oltanak.\n\nMTI 2021. janu\u00e1r 8.\n\n"}]