[{"date": "2021-01-08 14:03", "url": "https://koronavirus.gov.hu/cikkek/kulugyi-allamtitkar-az-egeszsegunk-mellett-munkahelyeket-meg-kell-vedenunk", "h1": "K\u00fcl\u00fcgyi \u00e1llamtitk\u00e1r: az eg\u00e9szs\u00e9g\u00fcnk mellett a munkahelyeket is meg kell v\u00e9den\u00fcnk", "body": "\nA koronav\u00edrus az eg\u00e9szs\u00e9g\u00fcnk mellett a gazdas\u00e1got, a munkahelyeket is megt\u00e1madta, \u00edgy az eg\u00e9szs\u00e9g\u00fcnk mellett a munkahelyeket is meg kell v\u00e9den\u00fcnk - mondta Menczer Tam\u00e1s, a K\u00fclgazdas\u00e1gi \u00e9s K\u00fcl\u00fcgyminiszt\u00e9rium \u00e1llamtitk\u00e1ra p\u00e9nteken.\n\n\nAz \u00e1llamtitk\u00e1r a Facebook-oldal\u00e1ra felt\u00f6lt\u00f6tt videofelv\u00e9telen kifejtette: a k\u00fcl\u00fcgyminiszt\u00e9rium befektet\u00e9seket t\u00e1mogat\u00f3 programjai sor\u00e1n tavaly 1433 beruh\u00e1z\u00f3 v\u00e1llalta azt, hogy meg\u0151riz 264 595 munkahelyet, \u00e9s l\u00e9trehoz 12 603 \u00faj munkahelyet. \u00d6sszesen nagys\u00e1grendileg teh\u00e1t 280 ezer munkahelyr\u0151l, 280 ezer csal\u00e1d bev\u00e9tel\u00e9r\u0151l, biztos meg\u00e9lhet\u00e9s\u00e9r\u0151l van sz\u00f3.\n\u00a0\u00a0\u00a0\u00a0A befektet\u00e9sekkel foglalkoz\u00f3 amerikai Site Selection magazin egym\u00e1s ut\u00e1n harmadszor v\u00e1lasztotta Magyarorsz\u00e1got a vil\u00e1g t\u00edz legkedveltebb befektet\u00e9si helysz\u00edne k\u00f6z\u00e9 - tette hozz\u00e1.\nMenczer Tam\u00e1s hangs\u00falyozta: \"ha munka van, minden van. Az eg\u00e9szs\u00e9g\u00fcnk mellett a munkahelyeket is megv\u00e9dj\u00fck.\"\n\u00a0\u00a0\u00a0\u00a0A bejegyz\u00e9s szerint N\u00e9metorsz\u00e1g mellett Magyarorsz\u00e1g tudta a legt\u00f6bb munkahelyet meg\u0151rizni.\n\n\nMTI 2021. janu\u00e1r 8.\n\n"}]