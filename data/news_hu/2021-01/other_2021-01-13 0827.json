[{"date": "2021-01-13 08:27", "url": "https://koronavirus.gov.hu/cikkek/varga-mihaly-65-milliard-forintnyi-egeszsegipari-fejlesztes-indult-kormany-tamogatasaval-az", "h1": "Varga Mih\u00e1ly: 65 milli\u00e1rd forintnyi eg\u00e9szs\u00e9gipari fejleszt\u00e9s indult a korm\u00e1ny t\u00e1mogat\u00e1s\u00e1val az elm\u00falt \u00f6t h\u00f3napban", "body": "\nAz elm\u00falt \u00f6t h\u00f3napban 46 eg\u00e9szs\u00e9gipari beruh\u00e1z\u00e1st seg\u00edtett a korm\u00e1ny 50 milli\u00e1rd forint t\u00e1mogat\u00e1ssal, ennek eredm\u00e9nyek\u00e9nt 65 milli\u00e1rd forintnyi fejleszt\u00e9st ind\u00edtottak az eg\u00e9szs\u00e9giparba besz\u00e1ll\u00edt\u00f3 magyar c\u00e9gek - k\u00f6z\u00f6lte Varga Mih\u00e1ly p\u00e9nz\u00fcgyminiszter a Facebook-oldal\u00e1n k\u00f6zz\u00e9tett vide\u00f3j\u00e1ban szerd\u00e1n.\n\n\nMint mondta, a P\u00e9nz\u00fcgyminiszt\u00e9rium tavaly, \u00e9v k\u00f6zep\u00e9n kapta meg \u00faj feladatk\u00e9nt a hazai eg\u00e9szs\u00e9gipari gy\u00e1rt\u00e1s meger\u0151s\u00edt\u00e9s\u00e9t, amelynek jelent\u0151s\u00e9ge a j\u00e1rv\u00e1ny alatt megn\u0151tt. Az \u00f6sszes\u00edtett adatok alapj\u00e1n Varga Mih\u00e1ly szerint helyes l\u00e9p\u00e9s volt a program elind\u00edt\u00e1sa.\n\u00a0\u00a0\u00a0\u00a0A korm\u00e1ny olyan term\u00e9kek el\u0151\u00e1ll\u00edt\u00e1s\u00e1t t\u00e1mogatja, amelyek az orsz\u00e1g \u00f6nell\u00e1t\u00e1s\u00e1t er\u0151s\u00edtik, egyben a k\u00fclpiacra l\u00e9p\u00e9s lehet\u0151s\u00e9g\u00e9t is megteremtik a hazai gy\u00e1rt\u00f3knak - mondta.\n\u00a0\u00a0\u00a0\u00a0\u00cdgy t\u00f6bbek k\u00f6z\u00f6tt gumikeszty\u0171k, maszkok, gy\u00f3gyszerek, fert\u0151tlen\u00edt\u0151k, l\u00e9legeztet\u0151g\u00e9pek, orvosi m\u0171szerek gy\u00e1rt\u00e1s\u00e1ban n\u00f6velik az orsz\u00e1g kapacit\u00e1sait a k\u00f6zl\u00e9se szerint. Ezek a beruh\u00e1z\u00e1sok munkahelyeket v\u00e9denek, a gazdas\u00e1g \u00fajraind\u00edt\u00e1s\u00e1t seg\u00edtik, ez\u00e9rt a programot id\u00e9n is folytatj\u00e1k Varga Mih\u00e1ly ismertet\u00e9se szerint.\n\u00a0\nMTI 2021. janu\u00e1r 13.\n\u00a0\n\n"}]