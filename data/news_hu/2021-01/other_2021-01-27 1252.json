[{"date": "2021-01-27 12:52", "url": "https://koronavirus.gov.hu/cikkek/valyi-nagy-istvan-szerdan-erkezett-bamlanivimab-nevu-gyogyszer-magyarorszagra", "h1": "V\u00e1lyi-Nagy Istv\u00e1n: szerd\u00e1n \u00e9rkezett a bamlanivimab nev\u0171 gy\u00f3gyszer Magyarorsz\u00e1gra", "body": "\nSzerd\u00e1n \u00e9rkezett a bamlanivimab nev\u0171, koronav\u00edrus elleni gy\u00f3gyszer Magyarorsz\u00e1gra, a k\u00e9sz\u00edtm\u00e9nyt els\u0151k\u00e9nt a D\u00e9l-pesti Centrumk\u00f3rh\u00e1z \u00e9s az Orsz\u00e1gos Kor\u00e1nyi Pulmonol\u00f3giai Int\u00e9zet alkalmazhatja - nyilatkozta a D\u00e9l-pesti Centrumk\u00f3rh\u00e1z f\u0151igazgat\u00f3ja az M1 aktu\u00e1lis csatorn\u00e1nak.\n\n\nV\u00e1lyi-Nagy Istv\u00e1n azt mondta, hogy a k\u00e9sz\u00edtm\u00e9ny egy m\u00e1r meggy\u00f3gyult beteg v\u00e9rplazm\u00e1j\u00e1b\u00f3l k\u00e9sz\u00edtett monoklon\u00e1lis antitest, amely az esetek h\u00e1romnegyed\u00e9ben megakad\u00e1lyozza, hogy s\u00falyosabb sz\u00f6v\u0151dm\u00e9nyek alakuljanak ki, \u00e9s emiatt a beteg k\u00f3rh\u00e1zba ker\u00fclj\u00f6n.\n\u00a0\u00a0\u00a0\u00a0A k\u00e9sz\u00edtm\u00e9nyt az igazolt megbeteged\u00e9s ut\u00e1n egy h\u00e9ttel, maximum t\u00edz nappal lehet beadni azoknak a betegeknek, akikn\u00e9l nagy a kock\u00e1zta a betegs\u00e9g s\u00falyos lefoly\u00e1s\u00e1nak, de m\u00e9g nem ker\u00fcltek k\u00f3rh\u00e1zba - ismertette.\n\u00a0\u00a0\u00a0\u00a0Hozz\u00e1tette: a gy\u00f3gyszert egy\u00f3r\u00e1s inf\u00fazi\u00f3 form\u00e1j\u00e1ban, j\u00e1r\u00f3beteg-ell\u00e1t\u00e1s keret\u00e9ben kell beadni. Azt, hogy ki kapja meg a gy\u00f3gyszert, az orvosok d\u00f6ntik el.\nA f\u0151igazgat\u00f3 besz\u00e9lt arr\u00f3l is, hogy a szert Amerik\u00e1ban m\u00e1r bevezett\u00e9k, \u00e9s sok ember meg is kapta m\u00e1r. Magyarorsz\u00e1gon el\u0151sz\u00f6r a D\u00e9l-pesti Centrumk\u00f3rh\u00e1zban \u00e9s az Orsz\u00e1gos Kor\u00e1nyi Pulmonol\u00f3giai Int\u00e9zetben pr\u00f3b\u00e1lj\u00e1k ki egy-k\u00e9t h\u00e9tig, majd fokozatosan bevezetik m\u00e1s int\u00e9zm\u00e9nyekben is - k\u00f6z\u00f6lte, hozz\u00e1f\u0171zve: a k\u00e9sz\u00edtm\u00e9nyb\u0151l h\u00e1rom \u00fctemben t\u00f6bb mint hatezer adag \u00e9rkezik Magyarorsz\u00e1gra, de ha a k\u00e9s\u0151bbiekben t\u00f6bbre lesz sz\u00fcks\u00e9g, \u00fajb\u00f3l lehet bel\u0151le rendelni.\n\n\nMTI 2021. janu\u00e1r 27.\n\n"}]