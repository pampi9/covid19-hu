[{"date": "2021-01-04 10:04", "url": "https://koronavirus.gov.hu/cikkek/galgoczi-pfizer-vakcinaja-masodik-oltastol-szamitva-egy-het-utan-fejti-ki-hatasat", "h1": "Galg\u00f3czi: a Pfizer vakcin\u00e1ja a m\u00e1sodik olt\u00e1st\u00f3l sz\u00e1m\u00edtva egy h\u00e9t ut\u00e1n fejti ki hat\u00e1s\u00e1t", "body": "\nA Pfizer vakcin\u00e1ja a m\u00e1sodik olt\u00e1st\u00f3l sz\u00e1m\u00edtva egy h\u00e9t ut\u00e1n fejti ki hat\u00e1s\u00e1t, teh\u00e1t \u00f6sszess\u00e9g\u00e9ben egy h\u00f3nap ut\u00e1n ny\u00fajt v\u00e9detts\u00e9get a koronav\u00edrus ellen - mondta a Nemzeti N\u00e9peg\u00e9szs\u00e9g\u00fcgyi K\u00f6zpont (NNK) j\u00e1rv\u00e1ny\u00fcgyi oszt\u00e1lyvezet\u0151je h\u00e9tf\u0151n a Kossuth r\u00e1di\u00f3 J\u00f3 reggelt Magyarorsz\u00e1g! c\u00edm\u0171 m\u0171sor\u00e1ban.\n\n\nGalg\u00f3czi \u00c1gnes elmondta, ez azt jelenti, hogy az els\u0151 olt\u00e1s ut\u00e1n sem lehet a higi\u00e9niai szab\u00e1lyokon \"laz\u00edtani\", tov\u00e1bbra is be kell tartani azokat.\n\u00a0\u00a0\u00a0\u00a0Elmondta azt is, a Pfizer m\u00e1r el\u00e9rhet\u0151 vakcin\u00e1ja kr\u00f3nikus betegek sz\u00e1m\u00e1ra is adhat\u00f3, ugyanakkor van n\u00e9h\u00e1ny kiv\u00e9tel. Ezek k\u00f6z\u00e9 tartozik az akut l\u00e1zas betegs\u00e9g, a v\u00e1rand\u00f3ss\u00e1g \u00e9s az allergia a vakcina valamelyik \u00f6sszetev\u0151j\u00e9re. \"Egy\u00e9bk\u00e9nt 16 \u00e9v felett ez a v\u00e9d\u0151olt\u00e1s mindenkinek aj\u00e1nlott\" - hangs\u00falyozta Galg\u00f3czi \u00c1gnes.\n\u00a0\u00a0\u00a0\u00a0Azoknak, akik m\u00e1r \u00e1testek a betegs\u00e9gen, azt javasolj\u00e1k, hogy a gy\u00f3gyul\u00e1st\u00f3l sz\u00e1m\u00edtva h\u00e1rom h\u00f3napon t\u00fal oltass\u00e1k be magukat, de a vakcina egy\u00e9bk\u00e9nt b\u00e1rmikor beadhat\u00f3 a gy\u00f3gyultaknak - k\u00f6z\u00f6lte.\n\nMTI 2021. janu\u00e1r 4.\n\n"}]