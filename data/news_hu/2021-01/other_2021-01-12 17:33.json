[{"date": "2021-01-12 17:33", "url": "https://koronavirus.gov.hu/cikkek/m1-minden-feltetel-adott-vakcinak-tarolasara-szetosztasara", "h1": "M1: minden felt\u00e9tel adott a vakcin\u00e1k t\u00e1rol\u00e1s\u00e1ra, sz\u00e9toszt\u00e1s\u00e1ra", "body": "\nKedden meg\u00e9rkezett a Moderna vakcina els\u0151 sz\u00e1ll\u00edtm\u00e1nya Magyarorsz\u00e1gra. Az olt\u00f3anyagot a Hungaropharma gy\u00f3gyszer-nagykereskedelmi v\u00e1llalat telephely\u00e9re vitt\u00e9k. A 7200 adag 3600 ember olt\u00e1s\u00e1ra el\u00e9g.\n\nM\u00fcller Cec\u00edlia orsz\u00e1gos tiszti f\u0151orvos az M1 ad\u00e1s\u00e1ban elmondta, hogy a\u00a0Moderna vakcin\u00e1j\u00e1t\u00a0szoci\u00e1lis int\u00e9zm\u00e9nyekbe, id\u0151sotthonokba sz\u00e1ll\u00edtj\u00e1k, ahol a bentlak\u00f3kat \u00e9s az ott dolgoz\u00f3kat oltj\u00e1k be vele.\n\n\u201eEz egy k\u00e9pletes mennyis\u00e9g, de febru\u00e1r v\u00e9g\u00e9ig k\u00e9thetente t\u00f6rt\u00e9nik sz\u00e1ll\u00edt\u00e1s\u201d\u00a0\u2013 mondta. M\u00fcllcer Cec\u00edlia a Hungaropharma telephely\u00e9n tett helysz\u00edni l\u00e1togat\u00e1s\u00e1n elmondta, hogy a gy\u00f3gyszer-nagykereskedelmi c\u00e9g minden t\u00edpus\u00fa vakcina biztons\u00e1gos t\u00e1rol\u00e1s\u00e1ra \u00e9s kisz\u00e1ll\u00edt\u00e1s\u00e1ra is felk\u00e9sz\u00fclt.\nA Moderna t\u00e1rol\u00e1sa \u201320 Celsius-fokot ig\u00e9nyel. Kiolvaszt\u00e1s ut\u00e1n 2\u20138 fokon 30 napig lehet t\u00e1rolni. A Pfizer vakcin\u00e1ja \u201375 fokot ig\u00e9nyel. A t\u00e1rol\u00e1son \u00e9s a sz\u00e1ll\u00edt\u00e1son t\u00fal a k\u00e9t olt\u00f3anyag k\u00f6z\u00f6tti k\u00fcl\u00f6nbs\u00e9g, hogy az els\u0151, illetve a m\u00e1sodik adag k\u00f6zti id\u0151intervallum hosszabb a Moderna eset\u00e9ben, \u00f6sszesen 28 nap.\nA szer hat\u00e9konys\u00e1ga 94 sz\u00e1zal\u00e9kos, amely nagyon magas sz\u00e1mnak sz\u00e1m\u00edt a gy\u00f3gyszeriparban, ahol el\u0151fordulnak az 50\u201360 sz\u00e1zal\u00e9kos hat\u00e9konys\u00e1g\u00fa szerek is.\n\u201eEgyetlen dolgot v\u00e1runk most, hogy kell\u0151 mennyis\u00e9g\u0171 vakcina \u00e1lljon rendelkez\u00e9sre, hogy min\u00e9l nagyobb sz\u00e1mban be tudjuk adni az embereknek\u201d\u00a0\u2013 mondta az orsz\u00e1gos tiszti f\u0151orvos.\nForr\u00e1s: https://hirado.hu\n\n"}]