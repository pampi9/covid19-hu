[{"date": "2021-01-18 14:12", "url": "https://koronavirus.gov.hu/cikkek/szijjarto-kinai-es-az-orosz-vakcinarol-targyalunk-mert-lassu-az-unios-vakcinabeszerzes", "h1": "Szijj\u00e1rt\u00f3: A k\u00ednai \u00e9s az orosz vakcin\u00e1r\u00f3l is t\u00e1rgyalunk, mert lass\u00fa az uni\u00f3s vakcinabeszerz\u00e9s", "body": "\nSzijj\u00e1rt\u00f3 P\u00e9ter k\u00fclgazdas\u00e1gi \u00e9s k\u00fcl\u00fcgyminiszter h\u00e9tf\u0151i k\u00fclpolitikai t\u00e9m\u00e1ban tartott sajt\u00f3t\u00e1j\u00e9koztat\u00f3j\u00e1n besz\u00e9lt a vakcinabeszerz\u00e9skr\u0151l is.\u00a0Kifejtette: vil\u00e1gos menetrendje van a vakcin\u00e1kr\u00f3l folytatott t\u00e1rgyal\u00e1soknak \u00e9s a beszerz\u00e9seknek.\n\n\u00a0\n\u00a0\u00a0\u00a0\u00a0\nArr\u00f3l, hogy Magyarorsz\u00e1gon milyen olt\u00f3anyagot lehet haszn\u00e1lni, nem a politikusok d\u00f6ntenek, hanem szakemberek, akiknek ez a dolguk - mutatott r\u00e1. Hozz\u00e1tette: ha \u0151k \u00fagy d\u00f6ntenek, hogy lehet alkalmazni egy vakcin\u00e1t, a korm\u00e1nynak k\u00f6teless\u00e9ge azt beszerezni, mert az EU k\u00f6zponti beszerz\u00e9s\u00e9b\u0151l lass\u00faak a sz\u00e1ll\u00edt\u00e1sok.\n\u00a0\u00a0\u00a0\u00a0Azt mondta, t\u00e1rgyalnak Oroszorsz\u00e1ggal \u00e9s K\u00edn\u00e1val is, \u00e9s ha a magyar hat\u00f3s\u00e1g kiadja az enged\u00e9lyt, akkor fognak szerz\u0151dni a beszerz\u00e9sr\u0151l, de addig nem lehet konkr\u00e9t mennyis\u00e9get mondani. Strat\u00e9gia k\u00e9rd\u00e9se, hogy egy orsz\u00e1g mely koroszt\u00e1llyal kezdi az olt\u00e1st, K\u00edn\u00e1ban a 18-59 \u00e9v k\u00f6z\u00f6ttieknek adt\u00e1k be a vakcin\u00e1t, de az id\u0151sebbeknek is enged\u00e9lyezt\u00e9k - f\u0171zte hozz\u00e1.\u200b\nA miniszter sz\u00f3lt arr\u00f3l, hogy a koronav\u00edrus-vil\u00e1gj\u00e1rv\u00e1ny az eg\u00e9szs\u00e9g\u00fcgyi mellett komoly gazdas\u00e1gi kih\u00edv\u00e1sokat is mag\u00e1val hozott.\nAz eg\u00e9szs\u00e9g\u00fcgyi \u00e9s gazdas\u00e1gi kih\u00edv\u00e1sokra a legjobb \u00e9s a v\u00e9gleges v\u00e1laszt az olt\u00e1s tudja megadni - tette hozz\u00e1.\nVil\u00e1goss\u00e1 v\u00e1lt az elm\u00falt n\u00e9h\u00e1ny h\u00e9tben, hogy az Eur\u00f3pai Uni\u00f3 k\u00f6zponti\u00a0vakcinabeszerz\u00e9se kudarc.\n\u00a0\u00a0\u00a0\u00a0Utalt arra, hogy folyamatos t\u00e1mad\u00e1sok \u00e9rt\u00e9k azokat az orsz\u00e1gokat, amelyek az eur\u00f3pai k\u00f6zpontos\u00edtott beszerz\u00e9s mellett m\u00e1s forr\u00e1sokb\u00f3l is igyekeztek biztos\u00edtani saj\u00e1t polg\u00e1raik eg\u00e9szs\u00e9ge, saj\u00e1t gazdas\u00e1guk megment\u00e9se \u00e9rdek\u00e9ben a\u00a0vakcina\u00a0beszerz\u00e9s\u00e9t.\nin\u00e9l el\u0151bb \u00e9rkezik nagymennyis\u00e9g\u0171 olt\u00f3anyag, \u00e9s min\u00e9l el\u0151bb tudj\u00e1k beoltani a vesz\u00e9lyeztetett helyzetben l\u00e9v\u0151 embereket, ann\u00e1l el\u0151bb lehet a gazdas\u00e1gra b\u00e9kly\u00f3k\u00e9nt hat\u00f3 korl\u00e1toz\u00f3 int\u00e9zked\u00e9seket feloldani.\nA j\u00e1rv\u00e1ny miatti korl\u00e1toz\u00f3 int\u00e9zked\u00e9sek t\u00f6bb milli\u00e1rd forintnyi kies\u00e9st okoznak napi szinten a magyar gazdas\u00e1gnak - jelentette ki Szijj\u00e1rt\u00f3 P\u00e9ter.\n\n"}]