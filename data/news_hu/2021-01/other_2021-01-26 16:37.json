[{"date": "2021-01-26 16:37", "url": "https://koronavirus.gov.hu/cikkek/amig-baloldal-ures-politikai-akciokkal-van-elfoglalva-kormany-vedekezessel-es", "h1": "Am\u00edg a baloldal \u00fcres politikai akci\u00f3kkal van elfoglalva, a korm\u00e1ny a v\u00e9dekez\u00e9ssel \u00e9s a vakcinabeszerz\u00e9ssel", "body": "\nAm\u00edg a baloldal \u00fcres politikai akci\u00f3kkal, kamu vide\u00f3kkal, a v\u00e9dekez\u00e9s akad\u00e1lyoz\u00e1s\u00e1val, \u00e9s a v\u00e9d\u0151olt\u00e1s elleni hangol\u00e1ssal van elfoglalva, a korm\u00e1ny tov\u00e1bbra is a j\u00e1rv\u00e1ny elleni eg\u00e9szs\u00e9g\u00fcgyi \u00e9s gazdas\u00e1gi v\u00e9dekez\u00e9ssel - reag\u00e1lt a Korm\u00e1nyzati T\u00e1j\u00e9koztat\u00e1si K\u00f6zpont arra, hogy a baloldali p\u00e1rtok (MSZP, DK, LMP, a P\u00e1rbesz\u00e9d, Momentum, Jobbik) a parlament rendk\u00edv\u00fcli \u00fcl\u00e9s\u00e9nek \u00f6sszeh\u00edv\u00e1s\u00e1t kezdem\u00e9nyezt\u00e9k a szerint\u00fck el\u00e9gtelen koronav\u00edrus-j\u00e1rv\u00e1ny kezel\u00e9s miatt.\n\n\nAm\u00edg a baloldal\u00a0\u00a0kamuvide\u00f3kat gy\u00e1rt, hal\u00e1lkamp\u00e1nyt folytat \u00e9s t\u00e1madja a v\u00e9dekez\u00e9sben r\u00e9sztvev\u0151ket, addig a magyar orvosok \u00e9s \u00e1pol\u00f3k jelenleg is t\u00f6bb ezer koronav\u00edrusos beteget gy\u00f3gy\u00edtanak a k\u00f3rh\u00e1zakban, a magyar rend\u0151r\u00f6k \u00e9s katon\u00e1k pedig biztos\u00edtj\u00e1k a rendet, a v\u00e9delmi int\u00e9zked\u00e9sek betart\u00e1s\u00e1t \u00e9s v\u00e9dik Magyarorsz\u00e1g hat\u00e1rait a baloldal \u00e1ltal felkarolt migr\u00e1nsokt\u00f3l.\n\nAm\u00edg a baloldal olt\u00e1s-\u00a0\u00a0\u00e9s vakcina ellenes kamp\u00e1nyt folytat, addig a\u00a0\u00a0korm\u00e1ny mindent megtesz az\u00e9rt, hogy miel\u0151bb legyen el\u00e9g vakcina az id\u0151s emberek \u00e9let\u00e9nek v\u00e9delm\u00e9hez, a magyar emberek t\u00f6meges olt\u00e1s\u00e1hoz \u00e9s az orsz\u00e1g \u00fajranyit\u00e1shoz.\n\nAm\u00edg a baloldal eddig csak arra volt k\u00e9pes, hogy az \u00e1ltala vezetett telep\u00fcl\u00e9seken sorra emelje a lakoss\u00e1got \u00e9s a v\u00e1llalkoz\u00e1sokat terhel\u0151 ad\u00f3kat, addig a korm\u00e1ny a j\u00e1rv\u00e1ny k\u00f6zepette is b\u0151v\u00edti a gyermekes csal\u00e1dok t\u00e1mogat\u00e1s\u00e1t, az otthonteremt\u00e9si t\u00e1mogat\u00e1sokat, vissza\u00e9p\u00edti a baloldal \u00e1ltal elvett 13. havi nyugd\u00edjat, cs\u00f6kkenti a magyar v\u00e1llalkoz\u00e1sok ad\u00f3terheit \u00e9s b\u00e9rt\u00e1mogat\u00e1st biztos\u00edt sz\u00e1mukra.\n\nKorm\u00e1nyzati T\u00e1j\u00e9koztat\u00e1si K\u00f6zpont\n\n\u00a0\n\n"}]