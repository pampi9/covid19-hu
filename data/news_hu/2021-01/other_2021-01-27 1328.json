[{"date": "2021-01-27 13:28", "url": "https://koronavirus.gov.hu/cikkek/operativ-torzs-gyongyosi-korhaz-vizsgalja-hiesz-gyorgy-jogosulatlan-beoltasat", "h1": "Operat\u00edv t\u00f6rzs: a gy\u00f6ngy\u00f6si k\u00f3rh\u00e1z vizsg\u00e1lja Hiesz Gy\u00f6rgy jogosulatlan beolt\u00e1s\u00e1t", "body": "\nA gy\u00f6ngy\u00f6si Bug\u00e1t P\u00e1l K\u00f3rh\u00e1z f\u0151igazgat\u00f3ja saj\u00e1t hat\u00e1sk\u00f6rben vizsg\u00e1latot rendelt el az\u00e9rt, mert Hiesz Gy\u00f6rgy, a v\u00e1ros polg\u00e1rmestere jogosulatlanul jutott koronav\u00edrus elleni v\u00e9d\u0151olt\u00e1shoz a k\u00f3rh\u00e1zban - k\u00f6z\u00f6lte a koronav\u00edrus-j\u00e1rv\u00e1ny elleni v\u00e9dekez\u00e9s\u00e9rt felel\u0151s operat\u00edv t\u00f6rzs \u00fcgyeleti k\u00f6zpontj\u00e1nak vezet\u0151helyettese a szerdai online sajt\u00f3t\u00e1j\u00e9koztat\u00f3n.\n\n\nA maszkvisel\u00e9si k\u00f6telezetts\u00e9g figyelmen k\u00edv\u00fcl hagy\u00e1sa miatt kedden 135 emberrel szemben int\u00e9zkedtek a rend\u0151r\u00f6k - mondta Kiss R\u00f3bert alezredes.\n\u00a0\u00a0\u00a0\u00a0Hozz\u00e1tette: a v\u00e9delmi int\u00e9zked\u00e9sekr\u0151l sz\u00f3l\u00f3 korm\u00e1nyrendelet szeptember 21-ei hat\u00e1lyba l\u00e9p\u00e9se \u00f3ta 21 656 rend\u0151ri fell\u00e9p\u00e9s t\u00f6rt\u00e9nt szab\u00e1lytalan maszkvisel\u00e9s miatt.\n\u00a0\u00a0\u00a0\u00a0A maszkvisel\u00e9ssel kapcsolatos keddi int\u00e9zked\u00e9sek k\u00f6z\u00fcl 112 a t\u00edzezern\u00e9l t\u00f6bb lakos\u00fa telep\u00fcl\u00e9sek \u00f6nkorm\u00e1nyzati rendeleteiben meghat\u00e1rozott k\u00f6telezetts\u00e9gek be nem tart\u00e1sa miatt t\u00f6rt\u00e9nt: 29 embert figyelmeztettek, 37 alkalommal helysz\u00edni b\u00edrs\u00e1got szabtak ki \u00e9s 46 szab\u00e1lys\u00e9rt\u00e9si feljelent\u00e9st tettek a rend\u0151r\u00f6k.\n\u00a0\u00a0\u00a0\u00a0Szab\u00e1lytalan maszkvisel\u00e9s miatt t\u00f6megk\u00f6zleked\u00e9si eszk\u00f6z\u00f6k\u00f6n \u00e9s a meg\u00e1ll\u00f3kban 10, \u00fczletekben, bev\u00e1s\u00e1rl\u00f3k\u00f6zpontok ter\u00fclet\u00e9n 13 ember ellen int\u00e9zkedtek kedden.\n\u00a0\u00a0\u00a0\u00a0A boltokra, vend\u00e9gl\u00e1t\u00f3helyekre, sz\u00e1ll\u00e1shelyekre \u00e9s szabadid\u0151s l\u00e9tes\u00edtm\u00e9nyekre vonatkoz\u00f3 szab\u00e1lyok megszeg\u00e9se miatt eddig 788 rend\u0151ri int\u00e9zked\u00e9sre volt sz\u00fcks\u00e9g. Ebb\u0151l 204 esetben az \u00fczemeltet\u0151 vagy a tulajdonos mulaszt\u00e1sa volt meg\u00e1llap\u00edthat\u00f3, 584-ben pedig az \u00fczletek korl\u00e1tozott nyitvatart\u00e1s\u00e1ra vagy a vend\u00e9gl\u00e1t\u00f3helyeken val\u00f3 tart\u00f3zkod\u00e1sra vonatkoz\u00f3 szab\u00e1lyokat nem tartott\u00e1k be.\n\u00a0\u00a0\u00a0\u00a0K\u00f6z\u00f6lte: kedden a kij\u00e1r\u00e1si tilalommal kapcsolatos szab\u00e1lyok megs\u00e9rt\u00e9se miatt 343 ember ellen int\u00e9zkedtek a rend\u0151r\u00f6k. A november 4-\u00e9t\u0151l hat\u00e1lyos kij\u00e1r\u00e1si korl\u00e1toz\u00e1s, majd az azt november 11-\u00e9t\u0151l felv\u00e1lt\u00f3 kij\u00e1r\u00e1si tilalom idej\u00e9n m\u00e1r 30 202 esetben kellett fell\u00e9pni\u00fck szab\u00e1lyszeg\u0151kkel szemben - mondta.\n\u00a0\u00a0\u00a0\u00a0Kedden is ellen\u0151rizt\u00e9k a Magyarorsz\u00e1g ter\u00fclet\u00e9n szem\u00e9lyforgalomban \u00e1tutaz\u00f3kat, a tranzitszab\u00e1lyokat megs\u00e9rt\u0151k ellen 71 esetben l\u00e9ptek fel. Az \u00e1tutaz\u00f3kat szeptember \u00f3ta ellen\u0151rzik, a szab\u00e1lyokat be nem tart\u00f3kkal szemben eddig 10 470-szer int\u00e9zkedtek.\n\u00a0\u00a0\u00a0\u00a0A hat\u00f3s\u00e1gi h\u00e1zi karant\u00e9nban l\u00e9v\u0151ket kedden 8125 esetben ellen\u0151rizt\u00e9k szem\u00e9lyesen a rend\u0151r\u00f6k \u00e9s 2525 ilyen korl\u00e1toz\u00f3 int\u00e9zked\u00e9st rendeltek el, ezzel jelenleg 17 834-en vannak hat\u00f3s\u00e1gi h\u00e1zi karant\u00e9nban. K\u00f6z\u00fcl\u00fck 1734-en v\u00e1llalt\u00e1k, hogy a rend\u0151rs\u00e9g elektronikusan ellen\u0151rizze, betartj\u00e1k-e a karant\u00e9nszab\u00e1lyokat - ismertette az alezredes.\n\nMTI 2021. janu\u00e1r 27.\n\n"}]