[{"date": "2020-08-04 13:56", "url": "https://koronavirus.gov.hu/cikkek/megjelentek-az-egeszsegipari-tamogatasi-program-reszletei", "h1": "Megjelentek az Eg\u00e9szs\u00e9gipari T\u00e1mogat\u00e1si Program r\u00e9szletei", "body": "\nMagyarorsz\u00e1gnak az az \u00e9rdeke, hogy az eg\u00e9szs\u00e9g\u00fcgyi v\u00e9d\u0151eszk\u00f6z\u00f6k ter\u00e9n is k\u00e9pes legyen az \u00f6nell\u00e1t\u00e1sra, \u00edgy a j\u00e1rv\u00e1ny \u00fajabb hull\u00e1ma eset\u00e9n sem lenne kiszolg\u00e1ltatva a nemzetk\u00f6zi piacnak. A P\u00e9nz\u00fcgyminiszt\u00e9rium programot ind\u00edt \u00f6tvenmilli\u00e1rd forintos kerettel azon hazai v\u00e1llalkoz\u00e1sok beruh\u00e1z\u00e1sainak \u00e9s fejleszt\u00e9seinek t\u00e1mogat\u00e1s\u00e1ra, amelyek a hazai eg\u00e9szs\u00e9gipar meger\u0151s\u00edt\u00e9s\u00e9ben szerepet v\u00e1llalhatnak.\n\nAz Eg\u00e9szs\u00e9gipari T\u00e1mogat\u00e1si Program c\u00e9lja a hazai gy\u00f3gyszer- \u00e9s gy\u00f3gy\u00e1szati eszk\u00f6zgy\u00e1rt\u00e1s fejleszt\u00e9se a gy\u00e1rt\u00f3helyek sz\u00e1m\u00e1nak emel\u00e9s\u00e9vel \u00e9s hat\u00e9konys\u00e1guk n\u00f6vel\u00e9s\u00e9vel.\nA vissza nem t\u00e9r\u00edtend\u0151 t\u00e1mogat\u00e1s r\u00e9v\u00e9n a p\u00e1ly\u00e1zat nyertesei versenyk\u00e9pesebb\u00e9 v\u00e1lhatnak, \u00edgy a program a magyar gazdas\u00e1g fejl\u0151d\u00e9s\u00e9t is szolg\u00e1lja. A legkisebb t\u00e1mogathat\u00f3 projektm\u00e9ret 400 milli\u00f3 forint. A beruh\u00e1z\u00e1sokn\u00e1l az elsz\u00e1molhat\u00f3 k\u00f6lts\u00e9gek legal\u00e1bb fele g\u00e9pek, berendez\u00e9sek beszerz\u00e9s\u00e9re ford\u00edthat\u00f3, m\u00edg az infrastruktur\u00e1lis \u00e9s ingatlan beruh\u00e1z\u00e1s ar\u00e1nya az elsz\u00e1molhat\u00f3 k\u00f6lts\u00e9gek legfeljebb 50 sz\u00e1zal\u00e9ka lehet.\n(P\u00e9nz\u00fcgyminiszt\u00e9rium)\n\n"}]