[{"date": "2020-08-29 10:02", "url": "https://koronavirus.gov.hu/cikkek/orban-viktor-szigoru-hatarvedelmi-intezkedeseket-rendeltunk-el", "h1": "Orb\u00e1n Viktor: szigor\u00fa hat\u00e1rv\u00e9delmi int\u00e9zked\u00e9seket rendelt\u00fcnk el", "body": "\nSzigor\u00fa hat\u00e1rv\u00e9delmi int\u00e9zked\u00e9sek technikai r\u00e9szleteit tekintette \u00e1t az operat\u00edv t\u00f6rzs hat\u00e1rellen\u0151rz\u00e9si akci\u00f3csoportja szombat reggeli \u00fcl\u00e9s\u00e9n - k\u00f6z\u00f6lte Orb\u00e1n Viktor minisztereln\u00f6k az akci\u00f3csoport \u00fcl\u00e9se ut\u00e1ni Facebook-vide\u00f3j\u00e1ban.\n\nA korm\u00e1nyf\u0151 kijelentette: \"az ajt\u00f3nkon kopogtat\u00f3\" m\u00e1sodik hull\u00e1m megf\u00e9kez\u00e9se \u00e9rdek\u00e9ben komoly int\u00e9zked\u00e9seket kell hoznunk, els\u0151sorban a v\u00edrus behurcol\u00e1s\u00e1t kell cs\u00f6kkenteni.\nEzek technikai r\u00e9szleteit tekintette \u00e1t a hat\u00e1rellen\u0151rz\u00e9si akci\u00f3csoport - mondta Orb\u00e1n Viktor, kiemelve: k\u00e9pesek vagyunk arra, hogy ha \u00f6sszefogunk, mint tett\u00fck azt a j\u00e1rv\u00e1ny els\u0151 hull\u00e1makor, akkor a j\u00e1rv\u00e1ny m\u00e1sodik hull\u00e1m\u00e1t is meg tudjuk f\u00e9kezni.\n\"Most m\u00e9g id\u0151ben vagyunk\" - fogalmazott.\n\u00a0\n\n\nMTI\n\n"}]