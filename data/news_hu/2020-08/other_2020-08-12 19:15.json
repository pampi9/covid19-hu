[{"date": "2020-08-12 19:15", "url": "https://koronavirus.gov.hu/cikkek/koronaviruspollenhelyzet-jellemzo-tunetekrol-tett-kozze-tajekoztatast-az-nnk", "h1": "Koronav\u00edrus/Pollenhelyzet - A jellemz\u0151 t\u00fcnetekr\u0151l tett k\u00f6zz\u00e9 t\u00e1j\u00e9koztat\u00e1st az NNK", "body": "\nA koronav\u00edrus \u00e9s az allergia t\u00fcneteinek beazonos\u00edt\u00e1s\u00e1hoz tett k\u00f6zz\u00e9 t\u00e1j\u00e9koztat\u00e1st a Nemzeti N\u00e9peg\u00e9szs\u00e9g\u00fcgyi K\u00f6zpont.\n\n\n\u00c1br\u00e1juk szerint a koronav\u00edrus gyakori t\u00fcnetei k\u00f6z\u00e9 tartozik a l\u00e1z, a sz\u00e1raz k\u00f6h\u00f6g\u00e9s, a l\u00e9gszomj \u00e9s a f\u00e1radts\u00e1g. Ezek allergia eset\u00e9n csak ritk\u00e1n, illetve n\u00e9ha fordulnak el\u0151.\n\u00a0\u00a0\u00a0\u00a0Ezzel szemben az allergia gyakori t\u00fcnete az asztm\u00e1s neh\u00e9zl\u00e9gz\u00e9s \u00e9s a t\u00fcsszent\u00e9s, amelyek koronav\u00edrus eset\u00e9n nem jellemz\u0151ek. Az orrfoly\u00e1s szint\u00e9n az allergia gyakori t\u00fcnet\u00e9nek sz\u00e1m\u00edt, koronav\u00edrusn\u00e1l csak ritk\u00e1n fordul el\u0151.\n\u00a0\u00a0\u00a0\u00a0Ezek mellett koronav\u00edrus n\u00e9ha el\u0151fordul\u00f3 t\u00fcnetei k\u00f6z\u00e9 tartozik a fejf\u00e1j\u00e1s, az izom- \u00e9s \u00edz\u00fcleti f\u00e1jdalom, a torokf\u00e1j\u00e1s, a mellkasi nyom\u00e1s.\n\u00a0\u00a0\u00a0\u00a0Allergia eset\u00e9n pedig csak n\u00e9ha fordul el\u0151 sz\u00e1raz k\u00f6h\u00f6g\u00e9s, fejf\u00e1j\u00e1s \u00e9s f\u00e1radts\u00e1g. Izom- \u00e9s \u00edz\u00fcleti f\u00e1jdalmak, torokf\u00e1j\u00e1s, hasmen\u00e9s \u00e9s mellkasi nyom\u00e1s pedig nem jellemz\u0151ek az allergi\u00e1n\u00e1l - der\u00fcl ki az NNK t\u00e1j\u00e9koztat\u00e1s\u00e1b\u00f3l.\n\u00a0\u00a0\u00a0\u00a0A Nemzeti N\u00e9peg\u00e9szs\u00e9g\u00fcgyi K\u00f6zpont kiemelte: ha valaki a koronav\u00edrusra jellemz\u0151 t\u00fcneteket \u00e9szlel mag\u00e1n, maradjon otthon \u00e9s forduljon h\u00e1ziorvos\u00e1hoz.\nMTI 2020. augusztus 12.\n\n"}]