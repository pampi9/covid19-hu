[{"date": "2020-08-07 13:01", "url": "https://koronavirus.gov.hu/cikkek/sarga-besorolasu-lett-spanyolorszag", "h1": "S\u00e1rga besorol\u00e1s\u00fa lett Spanyolorsz\u00e1g", "body": "\nA koronav\u00edrus-fert\u0151z\u00e9s miatt z\u00f6ldb\u0151l s\u00e1rga besorol\u00e1s\u00fa lett Spanyolorsz\u00e1g - az err\u0151l sz\u00f3l\u00f3 orsz\u00e1gos tisztif\u0151orvosi hat\u00e1rozat a Hivatalos \u00c9rtes\u00edt\u0151 szerdai sz\u00e1m\u00e1ban jelent meg. A hat\u00e1rozat p\u00e9ntekt\u0151l hat\u00e1lyos.\n\nSpanyolorsz\u00e1gban a koronav\u00edrus-fert\u0151z\u00f6tts\u00e9g \u00e9s a kock\u00e1zat m\u00e1r nem alacsony, ez\u00e9rt z\u00f6ld helyett s\u00e1rga jelz\u00e9s\u0171 lett az eur\u00f3pai uni\u00f3s tag\u00e1llam. Az aktu\u00e1lis fert\u0151z\u00f6tts\u00e9gi m\u00e9rt\u00e9ke ugyanakkor kev\u00e9sb\u00e9 s\u00falyosnak tekinthet\u0151, ez indokolja az orsz\u00e1g s\u00e1rga besorol\u00e1s\u00e1t.\u00a0Mindez annyiban v\u00e1ltoztat az eddigieken, hogy az onnan haza\u00e9rkez\u0151knek 14 napos hat\u00f3s\u00e1gi h\u00e1zi karant\u00e9nba kell vonulniuk, err\u0151l a hat\u00e1r\u00e1tl\u00e9p\u00e9skor kapnak t\u00e1j\u00e9koztat\u00e1st. A karant\u00e9n al\u00f3l negat\u00edv PCR-teszt eset\u00e9n kaphatnak mentes\u00edt\u00e9st,\u00a0illetve abban az esetben, ha hitelt \u00e9rdeml\u0151en tudj\u00e1k angol vagy magyar nyelv\u0171 okirattal igazolni, hogy az elm\u00falt hat h\u00f3napban m\u00e1r \u00e1testek a COVID- 19 betegs\u00e9gen. Az orsz\u00e1gba val\u00f3 bel\u00e9p\u00e9s \u00e9s a hat\u00f3s\u00e1gi h\u00e1zi karant\u00e9n al\u00f3l val\u00f3 mentes\u00edt\u00e9s\u00a0felt\u00e9teleir\u0151l itt olvashat b\u0151vebben: https://koronavirus.gov.hu/cikkek/infografikan-az-orszagba-valo-belepes-es-hatosagi-hazi-karanten-alol-valo-mentesites\nAz orsz\u00e1g besorol\u00e1sokr\u00f3l pedig itt olvashat tov\u00e1bbi r\u00e9szeleteket:\u00a0https://koronavirus.gov.hu/cikkek/zold-helyett-sarga-besorolasu-lett-spanyolorszag\n\n\n"}]