[{"date": "2020-08-13 15:35", "url": "https://koronavirus.gov.hu/cikkek/augusztus-folyaman-ujra-nyitnak-az-nemzeti-kozmuvek-sajat-fiokirodai", "h1": "Augusztus folyam\u00e1n \u00fajra nyitnak az Nemzeti K\u00f6zm\u0171vek saj\u00e1t fi\u00f3kirod\u00e1i is", "body": "\nAz NKM Energia Zrt. az elm\u00falt egy h\u00f3nap sor\u00e1n m\u00e1r \u00fajra nyitotta \u00e1lland\u00f3 \u00fcgyf\u00e9lszolg\u00e1lati irod\u00e1it, illetve a post\u00e1kon m\u0171k\u00f6d\u0151 mintegy 130 fi\u00f3kirod\u00e1j\u00e1t. A t\u00e1rsas\u00e1g folyamatosan nyomon k\u00f6veti a j\u00e1rv\u00e1ny\u00fcgyi helyzettel kapcsolatos fejlem\u00e9nyeket, ennek megfelel\u0151en tette meg a sz\u00fcks\u00e9ges int\u00e9zked\u00e9seket az \u00fcgyfelek \u00e9s a koll\u00e9g\u00e1k eg\u00e9szs\u00e9g\u00e9nek v\u00e9delme \u00e9rdek\u00e9ben. Az NKM a jelenlegi helyeztre felk\u00e9sz\u00fclt, ez\u00e9rt az elk\u00f6vetkez\u0151 hetekben, augusztus v\u00e9g\u00e9ig a fennmarad\u00f3 saj\u00e1t \u00fczemeltet\u00e9s\u0171 fi\u00f3kirod\u00e1it is el\u0151zetes id\u0151pontfoglal\u00e1ssal \u00fajra el\u00e9rhet\u0151v\u00e9 teszi.\n\n\nAz irod\u00e1k kiz\u00e1r\u00f3lag el\u0151zetes id\u0151pontfoglal\u00e1s alapj\u00e1n l\u00e1togathat\u00f3k, amelyet online a\u00a0www.nemzetikozmuvek.hu/idopontfoglalas\u00a0c\u00edmen vagy telefonon tehet meg az \u00fcgyf\u00e9l. Ez az\u00e9rt sz\u00fcks\u00e9ges, mert az irod\u00e1kban egyszerre csak annyi \u00fcgyf\u00e9l tart\u00f3zkodhat, ah\u00e1ny \u00fcgyint\u00e9z\u0151 dolgozik, hogy elker\u00fclhet\u0151 legyen az irod\u00e1k t\u00falzs\u00fafolts\u00e1ga.\nAz \u00fcgyint\u00e9z\u0151k a pultra r\u00f6gz\u00edtett plexilap m\u00f6g\u00fcl kommunik\u00e1lnak az \u00fcgyfelekkel, ezzel m\u00e9g biztons\u00e1gosabb\u00e1 t\u00e9ve az \u00fcgyint\u00e9z\u00e9st. Az NKM az irod\u00e1kat fokozottan, folyamatosan fert\u0151tlen\u00edti, valamint minden helysz\u00ednen t\u00f6bb k\u00e9zfert\u0151tlen\u00edt\u0151t is kihelyez. Az irod\u00e1kba csak maszkban lehet bel\u00e9pni, k\u00eds\u00e9r\u0151 n\u00e9lk\u00fcl, ugyanakkor nincsen koroszt\u00e1lyokhoz k\u00f6t\u00f6tt id\u0151s\u00e1v. Az NKM arra k\u00e9ri \u00fcgyfeleit, az el\u0151zetesen lefoglalt id\u0151pontra \u00e9rkezzenek pontosan, \u00e9s hozz\u00e1k magukkal a sz\u00fcks\u00e9ges igazolv\u00e1nyokat, dokumentumokat.\nA sz\u00fcks\u00e9ges dokumentumokr\u00f3l itt \u00e9rhet\u0151 el b\u0151vebb inform\u00e1ci\u00f3:\nwww.nkmenergia.hu/aram/Dokumentumtar\nwww.nkmenergia.hu/foldgaz/Dokumentumtar\nAz NKM tov\u00e1bbra is arra buzd\u00edtja \u00fcgyfeleit, hogy ha tehetik, v\u00e1lassz\u00e1k a legt\u00f6bb \u00fcgy int\u00e9z\u00e9s\u00e9re alkalmas online \u00fcgyf\u00e9lszolg\u00e1latot, mobilapplik\u00e1ci\u00f3t, telefonos, vagy \u00edr\u00e1sos \u00fcgyf\u00e9lszolg\u00e1latot. Az NKM honlapj\u00e1n minden inform\u00e1ci\u00f3 megtal\u00e1lhat\u00f3 az elektronikus \u00fcgyint\u00e9z\u00e9sr\u0151l, a regisztr\u00e1ci\u00f3 az online \u00fcgyf\u00e9lszolg\u00e1laton vagy a mobilapplik\u00e1ci\u00f3ban n\u00e9h\u00e1ny percet vesz csup\u00e1n ig\u00e9nybe.\nId\u0151pontfoglal\u00e1s\nwww.nemzetikozmuvek.hu/idopontfoglalas\nTelefonos \u00fcgyf\u00e9lszolg\u00e1lat\n06 20 474 9999, 06 30 474 9999, 06 70 474 9999, 06 1 474 9999\nOnline \u00fcgyf\u00e9lszolg\u00e1lat\nwww.nkmenergia.hu/foldgaz/Ugyfelszolgalat\u00a0-\u00a0www.nkmenergia.hu/aram/Ugyfelszolgalat\n\u00cdr\u00e1sos \u00fcgyf\u00e9lszolg\u00e1lat\nugyfelszolgalat@nkm.energy\nNKM Energia Zrt., 1439 Budapest, Pf. 700\nMobilapplik\u00e1ci\u00f3\nNKM F\u00f6ldg\u00e1zapp \u2013 NKM \u00c1ramapp\nhttps://www.nemzetikozmuvek.hu/Hirek/2020/08-12\n\n"}]