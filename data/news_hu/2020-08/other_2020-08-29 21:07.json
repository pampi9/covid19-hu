[{"date": "2020-08-29 21:07", "url": "https://koronavirus.gov.hu/cikkek/kasler-megmarad-telefonos-gyogyszerfeliras-lehetosege", "h1": "K\u00e1sler: megmarad a telefonos gy\u00f3gyszerfel\u00edr\u00e1s lehet\u0151s\u00e9ge", "body": "\nA gy\u00f3gyszerfel\u00edr\u00e1s tov\u00e1bbra is elint\u00e9zhet\u0151 lesz telefonon - k\u00f6z\u00f6lte Facebook-oldal\u00e1n az emberi er\u0151forr\u00e1sok minisztere szombaton.\n\nK\u00e1sler Mikl\u00f3s azt \u00edrta: a j\u00e1rv\u00e1ny\u00fcgyi vesz\u00e9lyhelyzet elm\u00falt\u00e1val az eg\u00e9szs\u00e9g\u00fcgyi korm\u00e1nyzat tervei szerint ez a rendk\u00edv\u00fcli int\u00e9zked\u00e9s megsz\u0171nt volna szeptembert\u0151l. A koronav\u00edrus-j\u00e1rv\u00e1ny azonban fel\u00fcl\u00edrta az el\u0151zetes sz\u00e1m\u00edt\u00e1sokat, \u00edgy az emberek k\u00e9r\u00e9seit is meghallgatva, a gyakorlat meg\u0151rz\u00e9se mellett hat\u00e1roztunk - fogalmazott.\nA miniszter jogszab\u00e1ly-v\u00e1ltoztat\u00e1sokat kezdem\u00e9nyezett annak \u00e9rdek\u00e9ben, hogy az orvosok \u00e9s betegek biztons\u00e1g\u00e1t a j\u00e1rv\u00e1nyhelyzetben is t\u00e1mogat\u00f3 telefonon t\u00f6rt\u00e9n\u0151 gy\u00f3gyszerfel\u00edr\u00e1s a tov\u00e1bbiakban is el\u00e9rhet\u0151 maradjon.\nA j\u00e1rv\u00e1nyvesz\u00e9ly nem m\u00falt el, a v\u00edrus itt van k\u00f6z\u00f6tt\u00fcnk - hangs\u00falyozta K\u00e1sler Mikl\u00f3s, hozz\u00e1t\u00e9ve: tov\u00e1bbra is indokolt a fegyelmezetts\u00e9g \u00e9s az aj\u00e1nl\u00e1sok betart\u00e1sa.\n\n\nMTI\n\n"}]