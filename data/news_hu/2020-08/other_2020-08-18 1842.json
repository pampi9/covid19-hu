[{"date": "2020-08-18 18:42", "url": "https://koronavirus.gov.hu/cikkek/mar-1-millio-633-ezer-resztvevo-konzultacioban", "h1": "M\u00e1r 1 milli\u00f3 633 ezer r\u00e9sztvev\u0151 a konzult\u00e1ci\u00f3ban", "body": "\nM\u00e1r 1 milli\u00f3 633 ezren nyilv\u00e1n\u00edtottak v\u00e9lem\u00e9nyt a nemzeti konzult\u00e1ci\u00f3ban, \u00edgy m\u00e1r most kijelenthet\u0151, hogy ez lesz az egyik legn\u00e9pszer\u0171bb konzult\u00e1ci\u00f3 - hangs\u00falyozta a Minisztereln\u00f6ki Kabinetiroda parlamenti \u00e1llamtitk\u00e1ra kedd d\u00e9lut\u00e1n a Facebook-oldal\u00e1n.\n\nD\u00f6m\u00f6t\u00f6r Csaba vide\u00f3j\u00e1ban megjegyezte: ennek oka van. A koronav\u00edrus-j\u00e1rv\u00e1ny v\u00e1ltozatlanul tombol a vil\u00e1gban. Az ismert fert\u0151z\u00f6ttek sz\u00e1ma k\u00f6zel\u00edti a 22 milli\u00f3t, az \u00e1ldozatok sz\u00e1ma pedig a 800 ezret. \"Olyan fenyeget\u00e9sr\u0151l van sz\u00f3, amit v\u00e1ltozatlanul komolyan kell venni\" - tette hozz\u00e1.\n\u00a0\u00a0\u00a0\u00a0Az \u00e1llamtitk\u00e1r kiemelte: a v\u00edrus Magyarorsz\u00e1gon is jelen van. Akkor tudnak a j\u00f6v\u0151ben is eredm\u00e9nyesen k\u00fczdeni ellene, ha tudj\u00e1k, hogy a magyarok mely int\u00e9zked\u00e9seket t\u00e1mogatj\u00e1k, melyek a legfontosabb egyet\u00e9rt\u00e9si pontok.\n\u00a0\u00a0\u00a0\u00a0Ezt seg\u00edti a konzult\u00e1ci\u00f3 - mondta D\u00f6m\u00f6t\u00f6r Csaba, aki k\u00f6sz\u00f6net\u00e9t fejezte ki mindazoknak, akik eddig megosztott\u00e1k, illetve ezut\u00e1n megosztj\u00e1k v\u00e9lem\u00e9ny\u00fcket. Erre augusztus 31-ig van lehet\u0151s\u00e9g.\n\u00a0\u00a0\u00a0\u00a0\"Minden v\u00e9lem\u00e9ny sz\u00e1m\u00edt\" - fogalmazott.\n\nMTI\n\n"}]