[{"date": "2020-08-31 08:49", "url": "https://koronavirus.gov.hu/cikkek/am-tobb-mint-35-ezer-vallalkozasnak-segitett-tarca", "h1": "AM: t\u00f6bb mint 35 ezer v\u00e1llalkoz\u00e1snak seg\u00edtett a t\u00e1rca", "body": "\nT\u00f6bb mint 35 ezer gazdas\u00e1g vagy v\u00e1llalkoz\u00e1s ny\u00fajtott be a koronav\u00edrus negat\u00edv gazdas\u00e1gi hat\u00e1sait m\u00e9rs\u00e9kl\u0151 t\u00e1mogat\u00e1sra ig\u00e9nyt ny\u00e1ron. A\u00a0mez\u0151gazdas\u00e1gi \u00e9s az \u00e9lelmiszeripari szerepl\u0151knek sz\u00e1nt t\u00e1mogat\u00e1s mintegy 140 ezer foglalkoztatottat \u00e9rt el - mondta Feldman Zsolt, az Agr\u00e1rminiszt\u00e9rium\u00a0mez\u0151gazdas\u00e1g\u00e9rt \u00e9s vid\u00e9kfejleszt\u00e9s\u00e9rt felel\u0151s \u00e1llamtitk\u00e1ra h\u00e9tf\u0151 reggel az M1 aktu\u00e1lis csatorn\u00e1n.\n\nHozz\u00e1tette, hogy a mez\u0151gazdas\u00e1gi \u00e9s az \u00e9lelmiszeripari szerepl\u0151knek sz\u00e1nt t\u00e1mogat\u00e1s mintegy 140 ezer foglalkoztatottat \u00e9rt el, \u00edgy az erre sz\u00e1nt 25 milli\u00e1rd forint ennyi munkahelyet tudott megv\u00e9deni.\n\u00a0\u00a0\u00a0\u00a0A j\u00falius \u00e9s augusztus alatt beny\u00fajtott ig\u00e9nyeket szeptemberben \u00e9s okt\u00f3berben fizethetik ki - f\u0171zte hozz\u00e1.\u00a0\u00a0\n\u00a0\u00a0\u00a0\u00a0\u00a0Elmondta azt is, augusztus 31-t\u0151l az \u00e9lelmiszer-feldolgoz\u00f3k \u00e9s d\u00edszn\u00f6v\u00e9nytermeszt\u0151k ig\u00e9nyelhetnek \u00e1tmeneti t\u00e1mogat\u00e1st.\n\u00a0\u00a0\u00a0\u00a0A 8 milli\u00e1rd \u00e9s 1,4 milli\u00e1rd forint keret\u00f6sszeg\u0171, vissza nem t\u00e9r\u00edtend\u0151 forr\u00e1st a Magyar \u00c1llamkincst\u00e1r internetes fel\u00fclet\u00e9n kell ig\u00e9nyelni - mondta Feldman Zsolt.\n\u00a0\nMTI\n\n"}]