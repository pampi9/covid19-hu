[{"date": "2020-08-10 11:07", "url": "https://koronavirus.gov.hu/cikkek/bakondi-nott-migranstomeg-miatti-fertozesi-veszely", "h1": "Bakondi: n\u0151tt a migr\u00e1nst\u00f6meg miatti fert\u0151z\u00e9si vesz\u00e9ly", "body": "\nA migr\u00e1nst\u00f6meg miatti fert\u0151z\u00e9si vesz\u00e9ly a kor\u00e1bbi id\u0151szakhoz k\u00e9pest jelent\u0151sen emelkedett - jelentette ki a minisztereln\u00f6k belbiztons\u00e1gi f\u0151tan\u00e1csad\u00f3ja az M1 aktu\u00e1lis csatorna vas\u00e1rnap esti m\u0171sor\u00e1ban.\n\n\nBakondi\u00a0Gy\u00f6rgy hangs\u00falyozta: nincsenek hiteles adatok arr\u00f3l, hogy t\u00e9nylegesen h\u00e1nyan \u00e9rkeznek, csak azokr\u00f3l, akik tal\u00e1lkoznak a hat\u00f3s\u00e1gokkal, de a migr\u00e1nsok sz\u00e1mos olyan orsz\u00e1gon haladnak \u00e1t vagy \u00e9pp olyan orsz\u00e1gb\u00f3l indulnak, ahol magas fert\u0151z\u00f6tts\u00e9g tapasztalhat\u00f3. \u00a0\u00a0\u00a0\u00a0A belbiztons\u00e1gi f\u0151tan\u00e1csad\u00f3 szerint a helyzet \u00fagy lenne megnyugtat\u00f3 az eur\u00f3pai bels\u0151 biztons\u00e1g szempontj\u00e1b\u00f3l, ha az illeg\u00e1lis bev\u00e1ndorl\u00f3kat m\u00e9g az EU k\u00fcls\u0151 hat\u00e1r\u00e1n\u00e1l, esetleg m\u00e9g messzebb meg lehetne \u00e1ll\u00edtani, \u00e9s csak olyanok \u00e9rkezhetn\u00e9nek Eur\u00f3p\u00e1ba, akik val\u00f3ban politikai mened\u00e9kjogra jogosultak, illetve a megfelel\u0151 eg\u00e9szs\u00e9g\u00fcgyi sz\u0171r\u00e9sen \u00e1testek.\n\n\nMTI 2020. augusztus 9.\n\n"}]