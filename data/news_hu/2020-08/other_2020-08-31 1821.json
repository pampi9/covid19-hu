[{"date": "2020-08-31 18:21", "url": "https://koronavirus.gov.hu/cikkek/szijjarto-csehek-negativ-teszteredmennyel-tovabbra-belephetnek-az-orszagba", "h1": "Szijj\u00e1rt\u00f3: a csehek negat\u00edv teszteredm\u00e9nnyel tov\u00e1bbra is bel\u00e9phetnek az orsz\u00e1gba", "body": "\nA cseh \u00e1llampolg\u00e1rok negat\u00edv teszteredm\u00e9nnyel szeptember elseje ut\u00e1n is bel\u00e9phetnek Magyarorsz\u00e1gra. Az \u00faj szab\u00e1lyoz\u00e1s kit\u00e1rgyal\u00e1sa sor\u00e1n a biztons\u00e1gi garanci\u00e1kat megkaptuk, \u00edgy \u00f6t napn\u00e1l nem r\u00e9gebbi negat\u00edv teszteredm\u00e9ny eset\u00e9n keddt\u0151l is beengedik azokat a cseh \u00e1llampolg\u00e1rokat, akik m\u00e1r kor\u00e1bban sz\u00e1ll\u00e1st foglaltak maguknak Magyarorsz\u00e1gon - k\u00f6z\u00f6lte a k\u00fclgazdas\u00e1gi \u00e9s k\u00fcl\u00fcgyminiszter\u00a0a Facebook-oldal\u00e1n.\n\n\u00a0 Szijj\u00e1rt\u00f3 P\u00e9ter azt \u00edrta: Bledben Andrej Babis cseh minisztereln\u00f6k azt k\u00e9rte Orb\u00e1n Viktor minisztereln\u00f6kt\u0151l, hogy azok a cseh \u00e1llampolg\u00e1rok, akik szeptemberre m\u00e1r lefoglalt\u00e1k magyarorsz\u00e1gi sz\u00e1ll\u00e1sukat, tov\u00e1bbra is beutazhassanak Magyarorsz\u00e1gra.\n\u00a0\u00a0\u00a0\u00a0Az \u00faj szab\u00e1lyoz\u00e1s kit\u00e1rgyal\u00e1sa sor\u00e1n a biztons\u00e1gi garanci\u00e1kat megkapt\u00e1k, \u00edgy \u00f6t napn\u00e1l nem r\u00e9gebbi negat\u00edv teszteredm\u00e9ny eset\u00e9n keddt\u0151l is beengedik azokat a cseh \u00e1llampolg\u00e1rokat, akik m\u00e1r kor\u00e1bban sz\u00e1ll\u00e1st foglaltak maguknak Magyarorsz\u00e1gon - \u00edrta a miniszter.\nA Korm\u00e1ny 419/2020. (IX. 1.) Korm. rendelete a magyar \u00e1llampolg\u00e1rok a\u00a0Cseh K\u00f6zt\u00e1rsas\u00e1g, a\u00a0Lengyel K\u00f6zt\u00e1rsas\u00e1g \u00e9s a\u00a0Szlov\u00e1k K\u00f6zt\u00e1rsas\u00e1g ter\u00fclet\u00e9r\u0151l val\u00f3 beutaz\u00e1s\u00e1r\u00f3l, valamint a\u00a0Cseh K\u00f6zt\u00e1rsas\u00e1g, a\u00a0Lengyel K\u00f6zt\u00e1rsas\u00e1g \u00e9s a\u00a0Szlov\u00e1k K\u00f6zt\u00e1rsas\u00e1g \u00e1llampolg\u00e1rainak beutaz\u00e1s\u00e1r\u00f3l (Magyar K\u00f6zl\u00f6ny, 198. sz\u00e1m): l\u00e1sd itt.\nMTI\n\u00a0\n\n"}]