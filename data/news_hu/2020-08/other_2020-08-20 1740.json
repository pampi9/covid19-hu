[{"date": "2020-08-20 17:40", "url": "https://koronavirus.gov.hu/cikkek/stagnal-szennyvizben-koronavirus-orokitoanyaga", "h1": "Stagn\u00e1l a szennyv\u00edzben a koronav\u00edrus \u00f6r\u00f6k\u00edt\u0151anyaga", "body": "\nAz eg\u00e9sz orsz\u00e1g ter\u00fclet\u00e9t lefed\u0151, friss adatokr\u00f3l sz\u00e1mol be a \u00a0Nemzeti N\u00e9peg\u00e9szs\u00e9g\u00fcgyi K\u00f6zpont a szennyv\u00edzmint\u00e1kb\u00f3l kimutathat\u00f3 SARS-CoV-2 v\u00edrussal kapcsolatban. A vizsg\u00e1lt telep\u00fcl\u00e9seken a szennyvizekben m\u00e9rt \u00f6r\u00f6k\u00edt\u0151 anyag mennyis\u00e9ge az el\u0151z\u0151 h\u00e9t eredm\u00e9nyeihez k\u00e9pest minden esetben stagn\u00e1lnak.\n\nAnnak \u00e9rdek\u00e9ben, hogy elker\u00fclj\u00fck az \u00faj koronav\u00edrus-g\u00f3cpontok kialakul\u00e1s\u00e1t \u00e9s megel\u0151zz\u00fck a k\u00f6z\u00f6ss\u00e9gi terjed\u00e9s felgyorsul\u00e1s\u00e1t tov\u00e1bbra is be kell tartani az \u00e9rv\u00e9nyben l\u00e9v\u0151 j\u00e1rv\u00e1ny\u00fcgyi megel\u0151z\u0151 szab\u00e1lyokat. A legfontosabb, hogy csak a magukat eg\u00e9szs\u00e9gesnek tart\u00f3, t\u00fcneteket nem mutat\u00f3 egy\u00e9nek \u00e1lljanak munk\u00e1ba, menjenek k\u00f6z\u00f6ss\u00e9gbe, k\u00fcl\u00f6n\u00f6sen tekintettel az eg\u00e9szs\u00e9g\u00fcgyi, szoci\u00e1lis \u00e9s oktat\u00e1si int\u00e9zm\u00e9nyek dolgoz\u00f3ira. Ker\u00fclj\u00fck a zs\u00fafolt helyeket, helyzeteket! K\u00fcl\u00f6n\u00f6s tekintettel a z\u00e1rt t\u00e9rben szervezett rendezv\u00e9nyekre!\nMindemellett kiemelt figyelmet sz\u00fcks\u00e9ges ford\u00edtani a higi\u00e9n\u00e9s szab\u00e1lyok betart\u00e1s\u00e1ra, az arc \u00e9rint\u00e9s\u00e9nek elker\u00fcl\u00e9s\u00e9re, az alapos szappanos k\u00e9zmos\u00e1sra vagy alkoholos k\u00e9zfert\u0151tlen\u00edt\u00e9sre, a k\u00f6h\u00f6g\u00e9si etikett betart\u00e1s\u00e1ra, a fel\u00fcletek rendszeres alapos fert\u0151tlen\u00edt\u00e9s\u00e9re \u00e9s a szell\u0151ztet\u00e9sre, amellyel a jelenlegi alacsony j\u00e1rv\u00e1ny\u00fcgyi kock\u00e1zat hat\u00e9konyan tov\u00e1bb cs\u00f6kkenthet\u0151.\nFontos hangs\u00falyozni, hogy a fert\u0151z\u0151k\u00e9pes v\u00edrusr\u00e9szecsk\u00e9k nincsenek jelen a szennyv\u00edzben, a mintav\u00e9telez\u00e9s sor\u00e1n a v\u00edrus \u00f6r\u00f6k\u00edt\u0151 anyag\u00e1nak jelenl\u00e9t\u00e9t vizsg\u00e1lj\u00e1k, hogy az eredm\u00e9nyek ismeret\u00e9ben c\u00e9lzott, pontosabb hat\u00f3s\u00e1gi int\u00e9zked\u00e9sek t\u00f6rt\u00e9nhessenek.\n\nForr\u00e1s: NNK\n\n"}]