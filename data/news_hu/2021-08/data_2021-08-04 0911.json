[{"date": "2021-08-04 09:11", "url": "https://koronavirus.gov.hu/cikkek/5-millio-632-ezer-beoltott-59-az-uj-fertozott-elhunyt-harom-beteg", "h1": "5 milli\u00f3 632 ezer a beoltott, 59 az \u00faj fert\u0151z\u00f6tt, elhunyt h\u00e1rom beteg", "body": "\nA beoltottak sz\u00e1ma 5 632 428 f\u0151, k\u00f6z\u00fcl\u00fck 5 462 987 f\u0151 m\u00e1r a m\u00e1sodik olt\u00e1s\u00e1t is megkapta. 59 \u00faj fert\u0151z\u00f6ttet igazoltak, ezzel a j\u00e1rv\u00e1ny kezdete \u00f3ta \u00f6sszesen 809 731 f\u0151re n\u0151tt a beazonos\u00edtott fert\u0151z\u00f6ttek sz\u00e1ma. Elhunyt 3 beteg, \u00edgy az elhunytak sz\u00e1ma 30 032 f\u0151. A gy\u00f3gyultak sz\u00e1ma folyamatosan n\u0151, jelenleg 749 773 f\u0151, az akt\u00edv fert\u0151z\u00f6ttek sz\u00e1ma pedig 29 926 f\u0151re cs\u00f6kkent. 82 koronav\u00edrusos beteget \u00e1polnak k\u00f3rh\u00e1zban, k\u00f6z\u00fcl\u00fck 8-an vannak l\u00e9legeztet\u0151g\u00e9pen. A regisztr\u00e1ltak sz\u00e1ma 5 milli\u00f3 529 ezer f\u0151, \u00e9s 94%-uk m\u00e1r fel is vette az olt\u00e1st. A delta v\u00edrusmut\u00e1ns t\u00f6bb eur\u00f3pai orsz\u00e1gban \u00e9s m\u00e1r haz\u00e1nkban is terjed, ez\u00e9rt k\u00e9rj\u00fck, hogy aki m\u00e9g nem oltatta be mag\u00e1t, tegye meg. A m\u00e9g be nem oltott id\u0151seket k\u00fcl\u00f6n\u00f6sen k\u00e9rj\u00fck, hogy vegy\u00e9k fel az olt\u00e1st!\u00a0Eur\u00f3p\u00e1ban els\u0151k\u00e9nt Magyarorsz\u00e1g teszi lehet\u0151v\u00e9 a koronav\u00edrus elleni harmadik v\u00e9d\u0151olt\u00e1s felv\u00e9tel\u00e9t, amelyre az eeszt.gov.hu honlapon m\u00e1r lehet id\u0151pontot foglalni.\u00a0Eddig 27 ezren foglaltak id\u0151pontot harmadik olt\u00e1sra \u00e9s 8 ezren m\u00e1r fel is vett\u00e9k azt.\n\nA delta v\u00edrusmut\u00e1ns terjed\u00e9se a m\u00e9g be nem oltottakat vesz\u00e9lyezteti a legink\u00e1bb. \u0150ket arra k\u00e9rj\u00fck, hogy regisztr\u00e1ljanak olt\u00e1sra a\u00a0www.vakcinainfo.gov.hu\u00a0honlapon. A regisztr\u00e1ci\u00f3t k\u00f6vet\u0151 p\u00e1r napon bel\u00fcl m\u00e1r id\u0151pontot is tudnak foglalni.\nFolyamatosan lehet id\u0151pontot foglalni a 12 \u00e9v feletti gyermekek olt\u00e1s\u00e1ra is. A 12-17 \u00e9ves koroszt\u00e1lyban eddig 189 ezren regisztr\u00e1ltak olt\u00e1sra \u00e9s 152 ezren (80%) m\u00e1r fel is vett\u00e9k azt. Az a sz\u00fcl\u0151, aki az iskolakezd\u00e9sre szeretn\u00e9 beoltatni gyermek\u00e9t legegyszer\u0171bben internetes regisztr\u00e1ci\u00f3val \u00e9s id\u0151pontfoglal\u00e1ssal teheti meg. Az \u00e9rv\u00e9nyes regisztr\u00e1ci\u00f3 ut\u00e1n a www.eeszt.gov.hu honlapon automatikusan lehet id\u0151pontot foglalni a k\u00f3rh\u00e1zi olt\u00f3pontra vagy az a h\u00e1ziorvosn\u00e1l, h\u00e1zi gyermekorvosn\u00e1l is k\u00e9rhet\u0151. Jelenleg k\u00e9t vakcina alkalmazhat\u00f3 a 12-18 \u00e9v k\u00f6z\u00f6ttiek olt\u00e1s\u00e1ra: a Pfizer \u00e9s a Moderna. https://koronavirus.gov.hu/cikkek/egy-honap-mulva-iskola-folyamatosan-lehet-idopontot-foglalni-12-ev-feletti-gyermekek-oltasara\n\n\n\n\n\n\n\nEgy h\u00f3nap m\u00falva iskola - Folyamatosan lehet id\u0151pontot foglalni a 12 \u00e9v feletti gyermekek olt\u00e1s\u00e1ra is\nkoronavirus.gov.hu\nEur\u00f3p\u00e1ban els\u0151k\u00e9nt Magyarorsz\u00e1gon kezd\u0151d\u00f6tt meg a 12 \u00e9v feletti gyermekek regisztr\u00e1ci\u00f3ja \u00e9s olt\u00e1sa m\u00e9g j\u00faniusban. A 12-17 \u00e9ves koroszt\u00e1lyban eddig 189 ezren regisztr\u00e1ltak olt\u00e1sra \u00e9s 152 ezren (80%) m\u00e1r fel is vett\u00e9k azt. Az a sz\u00fcl\u0151, aki az iskolakezd\u00e9sre szeretn\u00e9 beoltatni gyermek\u00e9t legegyszer\u0171bben internetes regisztr\u00e1ci\u00f3val \u00e9s id\u0151pontfoglal\u00e1ssal teheti meg.\u00a0\n\n\n\n\nA harmadik olt\u00e1sra is lehet id\u0151pontot foglalni az interneten vagy az a h\u00e1ziorvost\u00f3l is k\u00e9rhet\u0151.\u00a0Az id\u0151seknek, kr\u00f3nikus \u00e9s legyeng\u00fclt immunrendszer\u0171 betegeknek k\u00fcl\u00f6n\u00f6sen aj\u00e1nlott a harmadik olt\u00e1s. \u00a0R\u00e9szletek:\u00a0https://koronavirus.gov.hu/cikkek/magyarorszag-az-elso-ahol-mar-harmadik-oltasra-lehet-idopontot-foglalni\n\n\n\n\n\n\n\nMagyarorsz\u00e1g az els\u0151, ahol m\u00e1r a harmadik olt\u00e1sra is lehet id\u0151pontot foglalni\nkoronavirus.gov.hu\nA mai napon megny\u00edlt az id\u0151pontfoglal\u00f3 a harmadik olt\u00e1sra is. Eur\u00f3p\u00e1ban els\u0151k\u00e9nt Magyarorsz\u00e1g teszi lehet\u0151v\u00e9 a koronav\u00edrus elleni harmadik v\u00e9d\u0151olt\u00e1s felv\u00e9tel\u00e9t. Az eeszt.gov.hu id\u0151pontfoglal\u00f3ban a k\u00f3rh\u00e1zi olt\u00f3pontok m\u00e1r meghirdett\u00e9k a foglalhat\u00f3 id\u0151pontokat. Az \u00faj, agressz\u00edv v\u00edrusmut\u00e1nsok megjelen\u00e9se indokoltt\u00e1 teszi, hogy meger\u0151s\u00edts\u00fck azok immunv\u00e9delm\u00e9t, akik kor\u00e1n, az els\u0151k k\u00f6z\u00f6tt kapt\u00e1k meg az olt\u00e1st.\u00a0\n\n\n\n\nMagyarorsz\u00e1g biztos\u00edtja az olt\u00e1s lehet\u0151s\u00e9g\u00e9t a haz\u00e1nkkal k\u00f6z\u00f6s hat\u00e1rok ment\u00e9n \u00e9l\u0151k sz\u00e1m\u00e1ra is, ezzel tov\u00e1bb n\u00f6veli haz\u00e1nk j\u00e1rv\u00e1ny elleni v\u00e9detts\u00e9g\u00e9t.\u00a0A K\u00e1rp\u00e1talj\u00e1n \u00e9l\u0151k bizonyos hat\u00e1r\u00e1tkel\u0151kn\u00e9l kihelyezett olt\u00f3pontokon vehetik fel az olt\u00e1st. A t\u00f6bbi szomsz\u00e9dos orsz\u00e1gb\u00f3l (Rom\u00e1ni\u00e1b\u00f3l, Horv\u00e1torsz\u00e1gb\u00f3l, Szlov\u00e9ni\u00e1b\u00f3l, Szlov\u00e1ki\u00e1b\u00f3l, Ausztri\u00e1b\u00f3l) \u00e9rkez\u0151k az e c\u00e9lra kijel\u00f6lt k\u00f3rh\u00e1zak olt\u00f3pontjain vehetik fel az olt\u00e1st. A Magyarorsz\u00e1gon oltakozni sz\u00e1nd\u00e9koz\u00f3k mindenk\u00e9ppen hozz\u00e1k magukkal az \u00fatlevelet, szem\u00e9lyi irataikat \u00e9s a lakc\u00edm\u00fcket igazol\u00f3 k\u00f6zokiratot.\u00a0https://koronavirus.gov.hu/cikkek/pentektol-fogadja-magyarorszag-szomszedos-orszagok-hatarmenten-eloket-oltasra\n\n\n\n\n\n\n\nP\u00e9ntekt\u0151l fogadja Magyarorsz\u00e1g a szomsz\u00e9dos orsz\u00e1gok hat\u00e1rment\u00e9n \u00e9l\u0151ket olt\u00e1sra\nkoronavirus.gov.hu\nMagyarorsz\u00e1g p\u00e9ntekt\u0151l megnyitja az olt\u00e1s lehet\u0151s\u00e9g\u00e9t a haz\u00e1nkkal k\u00f6z\u00f6s hat\u00e1rok ment\u00e9n \u00e9l\u0151k sz\u00e1m\u00e1ra is. A korm\u00e1ny egy hete jelentette be, hogy tov\u00e1bb n\u00f6veli haz\u00e1nk j\u00e1rv\u00e1ny elleni v\u00e9detts\u00e9g\u00e9t, \u00e9s a magyar lakoss\u00e1g, valamint a k\u00fclhoni magyarok v\u00e9delme \u00e9rdek\u00e9ben kiterjeszti a v\u00e9dettek k\u00f6r\u00e9t a magyar hat\u00e1rok ment\u00e9n \u00e9l\u0151kre is f\u00fcggetlen\u00fcl att\u00f3l, hogy magyar vagy nem magyar\u00a0\u00e1llampolg\u00e1rok.\u00a0\n\n\n\n\nJelenleg is tart a nemzeti konzult\u00e1ci\u00f3, amely keret\u00e9ben a korm\u00e1ny kik\u00e9ri a magyar emberek v\u00e9lem\u00e9ny\u00e9t a j\u00e1rv\u00e1ny ut\u00e1ni \u00e9letr\u0151l, t\u00f6bbek k\u00f6z\u00f6tt a gazdas\u00e1g \u00fajraind\u00edt\u00e1s\u00e1t, a munkahelyek v\u00e9delm\u00e9t, \u00e9s a csal\u00e1dok tov\u00e1bbi t\u00e1mogat\u00e1s\u00e1t \u00e9rint\u0151 k\u00e9rd\u00e9sekben. A konzult\u00e1ci\u00f3s k\u00e9rd\u0151\u00edv online is kit\u00f6lthet\u0151:\u00a0https://nemzetikonzultacio.kormany.hu/\n\n\n\n\n\n\n\nNemzeti konzult\u00e1ci\u00f3\nnemzetikonzultacio.kormany.hu\nKonzult\u00e1ci\u00f3 a j\u00e1rv\u00e1ny ut\u00e1ni \u00e9letr\u0151l\n\n\n\n\nAz EU-n bel\u00fcli utaz\u00e1sokhoz, nyaral\u00e1sokhoz el\u00e9rhet\u0151 az uni\u00f3s olt\u00e1si igazol\u00e1s.\u00a0Azoknak az \u00e1llampolg\u00e1roknak, akik az Eur\u00f3pai Uni\u00f3n bel\u00fcl utaz\u00e1st terveznek, javasoljuk, hogy digit\u00e1lisan t\u00f6lts\u00e9k le vagy az EESZT Lakoss\u00e1gi port\u00e1lj\u00e1ra bel\u00e9pve nyomtass\u00e1k ki az uni\u00f3s Covid-igazol\u00e1st. R\u00e9szletek:\u00a0https://koronavirus.gov.hu/cikkek/tajekoztato-az-unios-oltasi-igazolasrol\n\n\n\n\n\n\n\nT\u00e1j\u00e9koztat\u00f3 az uni\u00f3s olt\u00e1si igazol\u00e1sr\u00f3l\nkoronavirus.gov.hu\nMagyarorsz\u00e1g, miut\u00e1n els\u0151k\u00e9nt vezette be a v\u00e9detts\u00e9gi igazolv\u00e1nyt \u00e9s az olt\u00e1st igazol\u00f3 applik\u00e1ci\u00f3t, j\u00falius elsej\u00e9n bevezette az uni\u00f3s v\u00e9detts\u00e9gi igazol\u00e1st is. Az angol-magyar k\u00e9tnyelv\u0171 uni\u00f3s Covid-igazol\u00e1s digit\u00e1lisan \u00e9s pap\u00edralapon is el\u00e9rhet\u0151.\u00a0\n\n\n\n\n\n\u00a0\n\n"}]