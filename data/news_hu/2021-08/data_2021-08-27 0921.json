[{"date": "2021-08-27 09:21", "url": "https://koronavirus.gov.hu/cikkek/5-millio-725-ezer-beoltott-189-az-uj-fertozott-elhunyt-egy-beteg", "h1": "5 milli\u00f3 725 ezer a beoltott, 189 az \u00faj fert\u0151z\u00f6tt, elhunyt egy beteg", "body": "\nA beoltottak sz\u00e1ma 5 725 336 f\u0151, k\u00f6z\u00fcl\u00fck 5 505 341 f\u0151 m\u00e1r a m\u00e1sodik olt\u00e1s\u00e1t is megkapta. 189 \u00faj fert\u0151z\u00f6ttet igazoltak, ezzel a j\u00e1rv\u00e1ny kezdete \u00f3ta \u00f6sszesen 811\u00a0706 f\u0151re n\u0151tt a beazonos\u00edtott fert\u0151z\u00f6ttek sz\u00e1ma.\u00a0Elhunyt egy beteg, \u00edgy az elhunytak sz\u00e1ma 30 057 f\u0151. A gy\u00f3gyultak sz\u00e1ma folyamatosan n\u0151, jelenleg 775 286 f\u0151, az akt\u00edv fert\u0151z\u00f6ttek sz\u00e1ma pedig 6\u00a0363 f\u0151re cs\u00f6kkent. 82 koronav\u00edrusos beteget \u00e1polnak k\u00f3rh\u00e1zban, k\u00f6z\u00fcl\u00fck 8-an vannak l\u00e9legeztet\u0151g\u00e9pen. A delta v\u00edrusmut\u00e1ns t\u00f6bb eur\u00f3pai orsz\u00e1gban \u00e9s m\u00e1r haz\u00e1nkban is terjed, a negyedik hull\u00e1m jelei m\u00e1r t\u00f6bb orsz\u00e1gban \u00e9rz\u00e9kelhet\u0151ek, \u00e9s a beoltatlanok vannak a legnagyobb vesz\u00e9lyben, ez\u00e9rt k\u00e9rj\u00fck, hogy aki m\u00e9g nem oltatta be mag\u00e1t, az jelentkezzen h\u00e1ziorvos\u00e1n\u00e1l vagy regisztr\u00e1ljon\u00a0\u00e9s foglaljon id\u0151pontot\u00a0az interneten. A j\u00f6v\u0151 h\u00e9t folyam\u00e1n az iskol\u00e1kban is lesz olt\u00e1si akci\u00f3, azon 12 \u00e9v feletti di\u00e1kok kaphatj\u00e1k meg az olt\u00e1st, akiknek sz\u00fclei visszajelezt\u00e9k az olt\u00e1si ig\u00e9nyt. A 12 \u00e9ven fel\u00fcli gyermekek olt\u00e1s\u00e1ra emellett tov\u00e1bbra is van lehet\u0151s\u00e9g, a m\u00e9g beoltatlan gyermeket automatikusan lehet regisztr\u00e1lni olt\u00e1sra az interneten \u00e9s sz\u00e1mukra is nyitva az id\u0151pontfoglal\u00f3. Eur\u00f3p\u00e1ban els\u0151k\u00e9nt Magyarorsz\u00e1g tette lehet\u0151v\u00e9 a koronav\u00edrus elleni harmadik v\u00e9d\u0151olt\u00e1s felv\u00e9tel\u00e9t, amelyre az eeszt.gov.hu honlapon lehet id\u0151pontot foglalni.\u00a0M\u00e1r 266 ezren a harmadik olt\u00e1st is felvett\u00e9k.\n\nOrb\u00e1n Viktor minisztereln\u00f6k arra k\u00e9rt mindenkit, hogy gy\u0151zz\u00f6n meg m\u00e9g egy embert az olt\u00e1sra, \u00e9s akkor olyan v\u00e9detts\u00e9gi szint alakul ki az orsz\u00e1gban, hogy a j\u00e1rv\u00e1ny negyedik hull\u00e1m\u00e1nak ereje \u00f6ssze sem lesz hasonl\u00edthat\u00f3 a kor\u00e1bbi hull\u00e1mok\u00e9val. A korm\u00e1ny szeptembert\u0151l \u00fajabb nagy\u00a0olt\u00e1s melletti kamp\u00e1nyt\u00a0ind\u00edt.\nA j\u00f6v\u0151 h\u00e9t folyam\u00e1n az iskol\u00e1kban is lesz olt\u00e1si akci\u00f3. A sz\u00fcli ig\u00e9nyek \u00f6sszegz\u00e9se zajlik. Az internetes regisztr\u00e1ci\u00f3 \u00e9s id\u0151pontfoglal\u00e1s tov\u00e1bbra is nyitott, ez a legegyszer\u0171bb m\u00f3dja a gyermek beolt\u00e1s\u00e1nak. Az olt\u00e1s Pfizer-vakcin\u00e1val fog t\u00f6rt\u00e9nni az iskolaorvosok \u00e9s h\u00e1ziorvosok bevon\u00e1s\u00e1val.\u00a0\u00a0https://koronavirus.gov.hu/cikkek/az-iskolakezdesre-az-iskolakban-lesz-oltasi-akcio12\n\n\n\n\n\n\n\nM\u00e9g ma jelezhetik a sz\u00fcl\u0151k az iskol\u00e1nak az olt\u00e1si ig\u00e9nyt\nkoronavirus.gov.hu\nAz iskolakezd\u00e9s k\u00f6zeledt\u00e9vel az iskol\u00e1kban is lesz lehet\u0151s\u00e9g a 12 \u00e9v feletti di\u00e1kok olt\u00e1s\u00e1ra azoknak, akik valamilyen okn\u00e1l fogva az interneten nem tudnak id\u0151pontot foglalni. Magyarorsz\u00e1g az els\u0151k k\u00f6z\u00f6tt \u00e9rt a 12 \u00e9v felettiek olt\u00e1s\u00e1hoz, a sz\u00fcl\u0151k j\u00fanius \u00f3ta tudnak regisztr\u00e1lni. A 12-17 \u00e9ves koroszt\u00e1lyban eddig 203 ezren regisztr\u00e1ltak olt\u00e1sra \u00e9s 168 ezren (83%) m\u00e1r fel is vett\u00e9\n\n\n\n\n\n\nLez\u00e1rult a nemzeti konzult\u00e1ci\u00f3, amely a j\u00e1rv\u00e1ny ut\u00e1ni \u00e9let fontos k\u00e9rd\u00e9seir\u0151l sz\u00f3lt. 1 milli\u00f3 191 ezren k\u00fcldt\u00e9k vissza a k\u00e9rd\u0151\u00edveket. Az eredm\u00e9nyeket a korm\u00e1ny a szok\u00e1sos m\u00f3don ismerteti majd.\nA delta v\u00edrusmut\u00e1ns terjed\u00e9se a m\u00e9g be nem oltottakat vesz\u00e9lyezteti a legink\u00e1bb. \u0150ket arra k\u00e9rj\u00fck, hogy regisztr\u00e1ljanak olt\u00e1sra a\u00a0www.vakcinainfo.gov.hu\u00a0honlapon. A regisztr\u00e1ci\u00f3t k\u00f6vet\u0151 p\u00e1r napon bel\u00fcl m\u00e1r id\u0151pontot is tudnak foglalni.\n\n\n\n\n\n\n\nVakcinainf\u00f3\nwww.vakcinainfo.gov.hu\nEzen az oldalon lehet regisztr\u00e1lni a koronav\u00edrus elleni olt\u00e1sra. Az olt\u00e1s \u00f6nk\u00e9ntes \u00e9s ingyenes. Amennyiben szeretn\u00e9 beoltatni mag\u00e1t, regisztr\u00e1ljon most.\n\n\n\n\n\u00a0\nA harmadik olt\u00e1sra is lehet id\u0151pontot foglalni az interneten vagy az a h\u00e1ziorvost\u00f3l is k\u00e9rhet\u0151.\u00a0Az id\u0151seknek, kr\u00f3nikus \u00e9s legyeng\u00fclt immunrendszer\u0171 betegeknek k\u00fcl\u00f6n\u00f6sen aj\u00e1nlott a harmadik olt\u00e1s. R\u00e9szletek:\u00a0https://koronavirus.gov.hu/cikkek/magyarorszag-az-elso-ahol-mar-harmadik-oltasra-lehet-idopontot-foglalni\n\n\n\n\n\n\n\nMagyarorsz\u00e1g az els\u0151, ahol m\u00e1r a harmadik olt\u00e1sra is lehet id\u0151pontot foglalni\nkoronavirus.gov.hu\nA mai napon megny\u00edlt az id\u0151pontfoglal\u00f3 a harmadik olt\u00e1sra is. Eur\u00f3p\u00e1ban els\u0151k\u00e9nt Magyarorsz\u00e1g teszi lehet\u0151v\u00e9 a koronav\u00edrus elleni harmadik v\u00e9d\u0151olt\u00e1s felv\u00e9tel\u00e9t. Az eeszt.gov.hu id\u0151pontfoglal\u00f3ban a k\u00f3rh\u00e1zi olt\u00f3pontok m\u00e1r meghirdett\u00e9k a foglalhat\u00f3 id\u0151pontokat. Az \u00faj, agressz\u00edv v\u00edrusmut\u00e1nsok megjelen\u00e9se indokoltt\u00e1 teszi, hogy meger\u0151s\u00edts\u00fck azok immunv\u00e9delm\u00e9t, akik kor\u00e1n, az els\u0151k\n\n\n\n\n\n\nMagyarorsz\u00e1g biztos\u00edtja az olt\u00e1s lehet\u0151s\u00e9g\u00e9t a haz\u00e1nkkal k\u00f6z\u00f6s hat\u00e1rok ment\u00e9n \u00e9l\u0151k sz\u00e1m\u00e1ra is, ezzel tov\u00e1bb n\u00f6veli haz\u00e1nk j\u00e1rv\u00e1ny elleni v\u00e9detts\u00e9g\u00e9t.\u00a0A K\u00e1rp\u00e1talj\u00e1n \u00e9l\u0151k Barab\u00e1s \u00e9s Z\u00e1hony hat\u00e1r\u00e1tkel\u0151kn\u00e9l kihelyezett olt\u00f3pontokon vehetik fel az olt\u00e1st. A t\u00f6bbi szomsz\u00e9dos orsz\u00e1gb\u00f3l (Rom\u00e1ni\u00e1b\u00f3l, Horv\u00e1torsz\u00e1gb\u00f3l, Szlov\u00e9ni\u00e1b\u00f3l, Szlov\u00e1ki\u00e1b\u00f3l, Ausztri\u00e1b\u00f3l) \u00e9rkez\u0151k az e c\u00e9lra kijel\u00f6lt k\u00f3rh\u00e1zak olt\u00f3pontjain vehetik fel az olt\u00e1st.\nAz EU-n bel\u00fcli utaz\u00e1sokhoz, nyaral\u00e1sokhoz el\u00e9rhet\u0151 az uni\u00f3s olt\u00e1si igazol\u00e1s.\u00a0Azoknak az \u00e1llampolg\u00e1roknak, akik az Eur\u00f3pai Uni\u00f3n bel\u00fcl utaz\u00e1st terveznek, javasoljuk, hogy digit\u00e1lisan t\u00f6lts\u00e9k le vagy az EESZT Lakoss\u00e1gi port\u00e1lj\u00e1ra bel\u00e9pve nyomtass\u00e1k ki az uni\u00f3s Covid-igazol\u00e1st. R\u00e9szletek:\u00a0https://koronavirus.gov.hu/cikkek/tajekoztato-az-unios-oltasi-igazolasrol\n\n\n\n\n\n\n\nT\u00e1j\u00e9koztat\u00f3 az uni\u00f3s olt\u00e1si igazol\u00e1sr\u00f3l\nkoronavirus.gov.hu\nMagyarorsz\u00e1g, miut\u00e1n els\u0151k\u00e9nt vezette be a v\u00e9detts\u00e9gi igazolv\u00e1nyt \u00e9s az olt\u00e1st igazol\u00f3 applik\u00e1ci\u00f3t, j\u00falius elsej\u00e9n bevezette az uni\u00f3s v\u00e9detts\u00e9gi igazol\u00e1st is. Az angol-magyar k\u00e9tnyelv\u0171 uni\u00f3s Covid-igazol\u00e1s digit\u00e1lisan \u00e9s pap\u00edralapon is el\u00e9rhet\u0151. Azoknak az \u00e1llampolg\u00e1roknak, akik az Eur\u00f3pai Uni\u00f3n bel\u00fcl utaz\u00e1st terveznek, javasoljuk, hogy digit\u00e1lisan t\u00f6lts\u00e9k le vagy az EESZT\n\n\n\n\n\n"}]