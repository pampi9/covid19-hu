[{"date": "2021-08-19 12:34", "url": "https://koronavirus.gov.hu/cikkek/itm-vedettseg-igazolasaval-lehet-golyataborba-menni", "h1": "ITM: v\u00e9detts\u00e9g igazol\u00e1s\u00e1val lehet g\u00f3lyat\u00e1borba menni", "body": "\nA g\u00f3lyat\u00e1borok biztons\u00e1goss\u00e1 t\u00e9tel\u00e9\u00e9rt javaslatcsomagot \u00e1ll\u00edtott \u00f6ssze a fels\u0151oktat\u00e1si int\u00e9zm\u00e9nyeknek az Innov\u00e1ci\u00f3s \u00e9s Technol\u00f3giai Miniszt\u00e9rium (ITM), ebben alapszab\u00e1lyk\u00e9nt szerepel, hogy a r\u00e9sztvev\u0151knek \u00e9s a szervez\u0151knek igazolniuk kell a v\u00e9detts\u00e9g\u00fcket.\n\n\nSchanda Tam\u00e1s, a t\u00e1rca parlamenti \u00e9s strat\u00e9giai \u00e1llamtitk\u00e1ra cs\u00fct\u00f6rt\u00f6k\u00f6n a Facebook-oldal\u00e1n k\u00f6z\u00f6lte: \u00f6ssze\u00e1ll\u00edtottak egy javaslatcsomagot az idei g\u00f3lyat\u00e1borok megszervez\u00e9s\u00e9hez \u00e9s lebonyol\u00edt\u00e1s\u00e1hoz, az aj\u00e1nl\u00e1sokat tartalmaz\u00f3 dokumentumot a fels\u0151oktat\u00e1si int\u00e9zm\u00e9nyek m\u00e9g a nap folyam\u00e1n megkapj\u00e1k.\n\u00a0\u00a0\u00a0\u00a0Az \u00e1llamtitk\u00e1r k\u00f6zlem\u00e9ny\u00e9ben egy\u00fattal szorgalmazta, hogy min\u00e9l t\u00f6bben oltass\u00e1k be magukat a koronav\u00edrus ellen.\n\nMTI 2021. augusztus 19.\n\n"}]