[{"date": "2021-08-18 08:59", "url": "https://koronavirus.gov.hu/cikkek/5-millio-688-ezer-beoltott-109-az-uj-fertozott-elhunyt-3-beteg", "h1": "5 milli\u00f3 688 ezer a beoltott, 109 az \u00faj fert\u0151z\u00f6tt, elhunyt 3 beteg", "body": "\nA beoltottak sz\u00e1ma 5 687 634 f\u0151, k\u00f6z\u00fcl\u00fck 5 501 199 f\u0151 m\u00e1r a m\u00e1sodik olt\u00e1s\u00e1t is megkapta. 109 \u00faj fert\u0151z\u00f6ttet igazoltak, ezzel a j\u00e1rv\u00e1ny kezdete \u00f3ta \u00f6sszesen 810\u00a0658 f\u0151re n\u0151tt a beazonos\u00edtott fert\u0151z\u00f6ttek sz\u00e1ma.\u00a0Elhunyt 3 beteg, \u00edgy az elhunytak sz\u00e1ma 30 045 f\u0151. A gy\u00f3gyultak sz\u00e1ma folyamatosan n\u0151, jelenleg 768 891 f\u0151, az akt\u00edv fert\u0151z\u00f6ttek sz\u00e1ma pedig 11 722 f\u0151re cs\u00f6kkent. 75 koronav\u00edrusos beteget \u00e1polnak k\u00f3rh\u00e1zban, k\u00f6z\u00fcl\u00fck 11-en vannak l\u00e9legeztet\u0151g\u00e9pen. A delta v\u00edrusmut\u00e1ns t\u00f6bb eur\u00f3pai orsz\u00e1gban \u00e9s m\u00e1r haz\u00e1nkban is terjed, ez\u00e9rt k\u00e9rj\u00fck, hogy aki m\u00e9g nem oltatta be mag\u00e1t, tegye meg. Az iskola k\u00f6zeledt\u00e9vel felh\u00edvjuk a sz\u00fcl\u0151k figyelem\u00e9t, hogy a 12 \u00e9ven fel\u00fcli gyermeket automatikusan lehet regisztr\u00e1lni olt\u00e1sra \u00e9s sz\u00e1mukra is nyitva az id\u0151pontfoglal\u00f3. Eur\u00f3p\u00e1ban els\u0151k\u00e9nt Magyarorsz\u00e1g tette lehet\u0151v\u00e9 a koronav\u00edrus elleni harmadik v\u00e9d\u0151olt\u00e1s felv\u00e9tel\u00e9t, amelyre az eeszt.gov.hu honlapon lehet id\u0151pontot foglalni.\u00a0M\u00e1r 147 ezren a harmadik olt\u00e1st is felvett\u00e9k.\n\nAz iskolakezd\u00e9s k\u00f6zeledt\u00e9vel az iskol\u00e1kban is lehet\u0151s\u00e9get biztos\u00edtanak a 12 \u00e9v feletti di\u00e1kok olt\u00e1s\u00e1ra azoknak, akik valamilyen okn\u00e1l fogva az interneten nem tudnak id\u0151pontot foglalni.\u00a0Magyarorsz\u00e1g az els\u0151k k\u00f6z\u00f6tt \u00e9rt a 12 \u00e9v felettiek olt\u00e1s\u00e1hoz, a sz\u00fcl\u0151k j\u00fanius\u00a0\u00f3ta tudnak regisztr\u00e1lni. A 12-17 \u00e9ves koroszt\u00e1lyban eddig\u00a0k\u00f6zel 200 ezren regisztr\u00e1ltak olt\u00e1sra \u00e9s 162 ezren (81%) m\u00e1r fel is vett\u00e9k azt.\u00a0\u00a0Az internetes regisztr\u00e1ci\u00f3 \u00e9s id\u0151pontfoglal\u00e1s tov\u00e1bbra is nyitott, ez a legegyszer\u0171bb m\u00f3dja a gyermek beolt\u00e1s\u00e1nak. Emellett augusztus 30. \u00e9s 31., valamint szeptember 2. \u00e9s 3. napokon az iskol\u00e1kban is lesz olt\u00e1si akci\u00f3. A sz\u00fcl\u0151k az\u00a0iskol\u00e1t\u00f3l\u00a0kapnak t\u00e1j\u00e9koztat\u00e1st \u00e9s augusztus 25-ig az iskol\u00e1nak vissza kell jelezni\u00fck, hogy k\u00e9rik, vagy nem k\u00e9rik a gyermek\u00fcknek az olt\u00e1st. Az olt\u00e1s Pfizer-vakcin\u00e1val fog t\u00f6rt\u00e9nni az iskolaorvosok \u00e9s h\u00e1ziorvosok bevon\u00e1s\u00e1val.https://koronavirus.gov.hu/cikkek/az-iskolakezdesre-az-iskolakban-lesz-oltasi-akcio12\n\n\n\n\n\n\n\nAz iskolakezd\u00e9sre az iskol\u00e1kban is lesz olt\u00e1si akci\u00f3\nkoronavirus.gov.hu\nAz iskolakezd\u00e9s k\u00f6zeledt\u00e9vel az iskol\u00e1kban is lehet\u0151s\u00e9get biztos\u00edtanak a 12 \u00e9v feletti di\u00e1kok olt\u00e1s\u00e1ra azoknak, akik valamilyen okn\u00e1l fogva az interneten nem tudnak id\u0151pontot foglalni. Magyarorsz\u00e1g az els\u0151k k\u00f6z\u00f6tt \u00e9rt a 12 \u00e9v felettiek olt\u00e1s\u00e1hoz, a sz\u00fcl\u0151k j\u00fanius \u00f3ta tudnak regisztr\u00e1lni.\u00a0A 12-17 \u00e9ves koroszt\u00e1lyban eddig\u00a0k\u00f6zel 200 ezren regisztr\u00e1ltak olt\u00e1sra \u00e9s 162 ezren (81%) m\u00e1r fel is vett\u00e9k azt.\n\n\n\n\nA delta v\u00edrusmut\u00e1ns terjed\u00e9se a m\u00e9g be nem oltottakat vesz\u00e9lyezteti a legink\u00e1bb. \u0150ket arra k\u00e9rj\u00fck, hogy regisztr\u00e1ljanak olt\u00e1sra a\u00a0www.vakcinainfo.gov.hu\u00a0honlapon. A regisztr\u00e1ci\u00f3t k\u00f6vet\u0151 p\u00e1r napon bel\u00fcl m\u00e1r id\u0151pontot is tudnak foglalni.\nA harmadik olt\u00e1sra is lehet id\u0151pontot foglalni az interneten vagy az a h\u00e1ziorvost\u00f3l is k\u00e9rhet\u0151.\u00a0Az id\u0151seknek, kr\u00f3nikus \u00e9s legyeng\u00fclt immunrendszer\u0171 betegeknek k\u00fcl\u00f6n\u00f6sen aj\u00e1nlott a harmadik olt\u00e1s. \u00a0R\u00e9szletek:\u00a0https://koronavirus.gov.hu/cikkek/magyarorszag-az-elso-ahol-mar-harmadik-oltasra-lehet-idopontot-foglalni\n\nMagyarorsz\u00e1g biztos\u00edtja az olt\u00e1s lehet\u0151s\u00e9g\u00e9t a haz\u00e1nkkal k\u00f6z\u00f6s hat\u00e1rok ment\u00e9n \u00e9l\u0151k sz\u00e1m\u00e1ra is, ezzel tov\u00e1bb n\u00f6veli haz\u00e1nk j\u00e1rv\u00e1ny elleni v\u00e9detts\u00e9g\u00e9t.\u00a0A K\u00e1rp\u00e1talj\u00e1n \u00e9l\u0151k Barab\u00e1s \u00e9s Z\u00e1hony hat\u00e1r\u00e1tkel\u0151kn\u00e9l kihelyezett olt\u00f3pontokon vehetik fel az olt\u00e1st. A t\u00f6bbi szomsz\u00e9dos orsz\u00e1gb\u00f3l (Rom\u00e1ni\u00e1b\u00f3l, Horv\u00e1torsz\u00e1gb\u00f3l, Szlov\u00e9ni\u00e1b\u00f3l, Szlov\u00e1ki\u00e1b\u00f3l, Ausztri\u00e1b\u00f3l) \u00e9rkez\u0151k az e c\u00e9lra kijel\u00f6lt k\u00f3rh\u00e1zak olt\u00f3pontjain vehetik fel az olt\u00e1st.\nJelenleg is tart a nemzeti konzult\u00e1ci\u00f3, amely keret\u00e9ben a korm\u00e1ny kik\u00e9ri a magyar emberek v\u00e9lem\u00e9ny\u00e9t a j\u00e1rv\u00e1ny ut\u00e1ni \u00e9letr\u0151l, t\u00f6bbek k\u00f6z\u00f6tt a gazdas\u00e1g \u00fajraind\u00edt\u00e1s\u00e1t, a munkahelyek v\u00e9delm\u00e9t, \u00e9s a csal\u00e1dok tov\u00e1bbi t\u00e1mogat\u00e1s\u00e1t \u00e9rint\u0151 k\u00e9rd\u00e9sekben. A konzult\u00e1ci\u00f3s k\u00e9rd\u0151\u00edv online is kit\u00f6lthet\u0151:\u00a0https://nemzetikonzultacio.kormany.hu/\nAz EU-n bel\u00fcli utaz\u00e1sokhoz, nyaral\u00e1sokhoz el\u00e9rhet\u0151 az uni\u00f3s olt\u00e1si igazol\u00e1s.\u00a0Azoknak az \u00e1llampolg\u00e1roknak, akik az Eur\u00f3pai Uni\u00f3n bel\u00fcl utaz\u00e1st terveznek, javasoljuk, hogy digit\u00e1lisan t\u00f6lts\u00e9k le vagy az EESZT Lakoss\u00e1gi port\u00e1lj\u00e1ra bel\u00e9pve nyomtass\u00e1k ki az uni\u00f3s Covid-igazol\u00e1st. R\u00e9szletek:\u00a0https://koronavirus.gov.hu/cikkek/tajekoztato-az-unios-oltasi-igazolasrol\n\u00a0\n\n"}]