[{"date": "2021-08-26 16:07", "url": "https://koronavirus.gov.hu/cikkek/domotor-1-millio-191-ezren-vettek-reszt-nemzeti-konzultacioban", "h1": "D\u00f6m\u00f6t\u00f6r: 1 milli\u00f3 191 ezren vettek r\u00e9szt a nemzeti konzult\u00e1ci\u00f3ban", "body": "\nMost is nagyon sokan vettek r\u00e9szt a nemzeti konzult\u00e1ci\u00f3ban, a j\u00e1rv\u00e1ny ut\u00e1ni \u00e9letr\u0151l sz\u00f3l\u00f3 k\u00e9rd\u0151\u00edvet 1 milli\u00f3 191 ezren t\u00f6lt\u00f6tt\u00e9k ki - mondta D\u00f6m\u00f6t\u00f6r Csaba, a Minisztereln\u00f6ki Kabinetiroda parlamenti \u00e1llamtitk\u00e1ra a Facebookon cs\u00fct\u00f6rt\u00f6k\u00f6n k\u00f6zz\u00e9tett videonyilatkozat\u00e1ban.\n\n\u00a0\n\nA politikus kifejtette: a k\u00e9rd\u0151\u00edvet a kit\u00f6lt\u0151k t\u00falnyom\u00f3 t\u00f6bbs\u00e9ge post\u00e1n k\u00fcldte vissza, de most is nagyon sokan \u00e9ltek az internetes kit\u00f6lt\u00e9s lehet\u0151s\u00e9g\u00e9vel.\n\u00a0\u00a0\u00a0\u00a0D\u00f6m\u00f6t\u00f6r Csaba k\u00f6sz\u00f6netet mondott mindenkinek, aki elmondta a v\u00e9lem\u00e9ny\u00e9t ezekr\u0151l a fontos k\u00e9rd\u00e9sekr\u0151l, k\u00f6zt\u00fck a minim\u00e1lb\u00e9r-emel\u00e9sr\u0151l, a csal\u00e1di ad\u00f3visszat\u00e9r\u00edt\u00e9sr\u0151l, vagy \u00e9ppen a gyermekv\u00e9delmi t\u00f6rv\u00e9nyr\u0151l.\u00a0\u00a0\u00a0\u00a0\n\u00a0\u00a0\u00a0\u00a0A parlamenti \u00e1llamtitk\u00e1r a tov\u00e1bbi menetrendr\u0151l elmondta: m\u00e1r zajlik a k\u00e9rd\u0151\u00edvek feldolgoz\u00e1sa, \u00e9s a lehet\u0151 leghamarabb nyilv\u00e1noss\u00e1gra hozz\u00e1k a r\u00e9szletes eredm\u00e9nyeket.\n\u00a0\u00a0\u00a0\u00a0D\u00f6m\u00f6t\u00f6r Csaba kiemelte: ezut\u00e1n a korm\u00e1ny meghozza az ebb\u0151l fakad\u00f3 d\u00f6nt\u00e9seket, a r\u00e9szletekr\u0151l besz\u00e1molnak majd.\n\nMTI 2021. augusztus 26.\n\n"}]