[{"date": "2021-08-11 16:02", "url": "https://koronavirus.gov.hu/cikkek/pest-megyeben-szocialis-otthonok-lakoinak-kozel-60-szazaleka-mar-elt-harmadik-oltas", "h1": "Pest megy\u00e9ben a szoci\u00e1lis otthonok lak\u00f3inak k\u00f6zel 60 sz\u00e1zal\u00e9ka m\u00e1r \u00e9lt a harmadik olt\u00e1s lehet\u0151s\u00e9g\u00e9vel", "body": "\nPest megy\u00e9ben a szoci\u00e1lis otthonok lak\u00f3inak k\u00f6zel 60 sz\u00e1zal\u00e9ka m\u00e1r \u00e9lt a harmadik olt\u00e1s lehet\u0151s\u00e9g\u00e9vel, \u00e9s tov\u00e1bb folytat\u00f3dik a bentlak\u00f3k immuniz\u00e1l\u00e1sa - mondta a Pest megyei korm\u00e1nymegb\u00edzott szerd\u00e1n a d\u00e1nyi Ak\u00e1cfa Id\u0151sek Gondoz\u00f3h\u00e1z\u00e1ban.\n\n\nTarnai Rich\u00e1rd elmondta: a harmadik olt\u00e1s felv\u00e9tel\u00e9nek felt\u00e9tele, hogy legal\u00e1bb n\u00e9gy h\u00f3nap teljen el a m\u00e1sodik olt\u00e1s \u00e9s a harmadik k\u00f6z\u00f6tt. Hozz\u00e1tette, hogy az eddigi tapasztalatok szerint azok az emberek, akik szoci\u00e1lis int\u00e9zm\u00e9nyekben \u00e9lnek vagy dolgoznak, szinte kiv\u00e9tel n\u00e9lk\u00fcl \u00e9lnek a harmadik olt\u00e1s felv\u00e9tel\u00e9nek a lehet\u0151s\u00e9g\u00e9vel.\n\"Mindenkit arra biztatok, hogy vegye fel a harmadik olt\u00e1st, mivel az \u0151sz val\u00f3sz\u00edn\u0171leg seg\u00edteni fogja a v\u00edrus terjed\u00e9s\u00e9t\" - f\u0171zte hozz\u00e1 a korm\u00e1nymegb\u00edzott.\n\nMTI 2021. augusztus 11.\n\n"}]