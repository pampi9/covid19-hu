[{"date": "2021-08-17 09:22", "url": "https://koronavirus.gov.hu/cikkek/5-millio-682-ezer-beoltott-45-az-uj-fertozott-elhunyt-egy-beteg", "h1": "5 milli\u00f3 682 ezer a beoltott, 45 az \u00faj fert\u0151z\u00f6tt, elhunyt egy beteg", "body": "\nA beoltottak sz\u00e1ma 5 681 559 f\u0151, k\u00f6z\u00fcl\u00fck 5 500 369 f\u0151 m\u00e1r a m\u00e1sodik olt\u00e1s\u00e1t is megkapta. 45 \u00faj fert\u0151z\u00f6ttet igazoltak, ezzel a j\u00e1rv\u00e1ny kezdete \u00f3ta \u00f6sszesen 810\u00a0549 f\u0151re n\u0151tt a beazonos\u00edtott fert\u0151z\u00f6ttek sz\u00e1ma.\u00a0Elhunyt egy beteg, \u00edgy az elhunytak sz\u00e1ma 30 042 f\u0151. A gy\u00f3gyultak sz\u00e1ma folyamatosan n\u0151, jelenleg 768 519 f\u0151, az akt\u00edv fert\u0151z\u00f6ttek sz\u00e1ma pedig 11 988 f\u0151re cs\u00f6kkent. 85 koronav\u00edrusos beteget \u00e1polnak k\u00f3rh\u00e1zban, k\u00f6z\u00fcl\u00fck 11-en vannak l\u00e9legeztet\u0151g\u00e9pen. A delta v\u00edrusmut\u00e1ns t\u00f6bb eur\u00f3pai orsz\u00e1gban \u00e9s m\u00e1r haz\u00e1nkban is terjed, ez\u00e9rt k\u00e9rj\u00fck, hogy aki m\u00e9g nem oltatta be mag\u00e1t, tegye meg. Az iskola k\u00f6zeledt\u00e9vel felh\u00edvjuk a sz\u00fcl\u0151k figyelem\u00e9t, hogy a 12 \u00e9ven fel\u00fcli gyermeket automatikusan lehet regisztr\u00e1lni olt\u00e1sra \u00e9s sz\u00e1mukra is nyitva az id\u0151pontfoglal\u00f3. Eur\u00f3p\u00e1ban els\u0151k\u00e9nt Magyarorsz\u00e1g teszi lehet\u0151v\u00e9 a koronav\u00edrus elleni harmadik v\u00e9d\u0151olt\u00e1s felv\u00e9tel\u00e9t, amelyre az eeszt.gov.hu honlapon m\u00e1r lehet id\u0151pontot foglalni.\u00a0M\u00e1r 130 ezren a harmadik olt\u00e1st is felvett\u00e9k.\u00a0Az NNK m\u00e1jusig visszamen\u0151leg megvizsg\u00e1lta a laborok \u00e1ltal bek\u00fcld\u00f6tt \u00f6sszes mint\u00e1t \u00e9s eszerint a bek\u00fcld\u00f6tt 393 mint\u00e1b\u00f3l 253-n\u00e1l igazoltak delt\u00e1t. Az els\u0151 deltavari\u00e1nst m\u00e1jusban tal\u00e1lt\u00e1k, az\u00f3ta az emelked\u00e9s folyamatos.\u00a0Az ut\u00f3bbi k\u00e9t h\u00e9tben heti 60-61 delta vari\u00e1nst igazoltak.\u00a0\n\nAz iskola k\u00f6zeledt\u00e9vel a sz\u00fcl\u0151knek \u00e9rdemes \u00e1tgondolni az olt\u00e1st. Tov\u00e1bbra is folyamatosan lehet id\u0151pontot foglalni a 12 \u00e9v feletti gyermekek olt\u00e1s\u00e1ra is. Az a sz\u00fcl\u0151, aki az iskolakezd\u00e9sre szeretn\u00e9 beoltatni gyermek\u00e9t legegyszer\u0171bben internetes regisztr\u00e1ci\u00f3val \u00e9s id\u0151pontfoglal\u00e1ssal teheti meg. Az \u00e9rv\u00e9nyes regisztr\u00e1ci\u00f3 ut\u00e1n a\u00a0www.eeszt.gov.hu\u00a0honlapon automatikusan lehet id\u0151pontot foglalni a k\u00f3rh\u00e1zi olt\u00f3pontra vagy az a h\u00e1ziorvosn\u00e1l, h\u00e1zi gyermekorvosn\u00e1l is k\u00e9rhet\u0151. Jelenleg k\u00e9t vakcina alkalmazhat\u00f3 a 12-18 \u00e9v k\u00f6z\u00f6ttiek olt\u00e1s\u00e1ra: a Pfizer \u00e9s a Moderna.\u00a0https://koronavirus.gov.hu/cikkek/kozeledik-az-iskola-folyamatosan-lehet-idopontot-foglalni-12-ev-feletti-gyermekek-oltasara\n\n\n\n\n\n\n\nK\u00f6zeledik az iskola - Folyamatosan lehet id\u0151pontot foglalni a 12 \u00e9v feletti gyermekek olt\u00e1s\u00e1ra is\nkoronavirus.gov.hu\nEur\u00f3p\u00e1ban els\u0151k\u00e9nt Magyarorsz\u00e1gon kezd\u0151d\u00f6tt meg a 12 \u00e9v feletti gyermekek regisztr\u00e1ci\u00f3ja \u00e9s olt\u00e1sa m\u00e9g j\u00faniusban. A 12-17 \u00e9ves koroszt\u00e1lyban eddig k\u00f6zel 200 ezren regisztr\u00e1ltak olt\u00e1sra \u00e9s 162 ezren (81%) m\u00e1r fel is vett\u00e9k azt. Az a sz\u00fcl\u0151, aki az iskolakezd\u00e9sre szeretn\u00e9 beoltatni gyermek\u00e9t legegyszer\u0171bben internetes regisztr\u00e1ci\u00f3val \u00e9s id\u0151pontfoglal\u00e1ssal teheti meg.\u00a0\n\n\n\n\nA delta v\u00edrusmut\u00e1ns terjed\u00e9se a m\u00e9g be nem oltottakat vesz\u00e9lyezteti a legink\u00e1bb. \u0150ket arra k\u00e9rj\u00fck, hogy regisztr\u00e1ljanak olt\u00e1sra a\u00a0www.vakcinainfo.gov.hu\u00a0honlapon. A regisztr\u00e1ci\u00f3t k\u00f6vet\u0151 p\u00e1r napon bel\u00fcl m\u00e1r id\u0151pontot is tudnak foglalni.\n\n\n\n\n\n\n\nVakcinainf\u00f3\nwww.vakcinainfo.gov.hu\nEzen az oldalon lehet regisztr\u00e1lni a koronav\u00edrus elleni olt\u00e1sra. Az olt\u00e1s \u00f6nk\u00e9ntes \u00e9s ingyenes. Amennyiben szeretn\u00e9 beoltatni mag\u00e1t, regisztr\u00e1ljon most.\n\n\n\n\nA harmadik olt\u00e1sra is lehet id\u0151pontot foglalni az interneten vagy az a h\u00e1ziorvost\u00f3l is k\u00e9rhet\u0151.\u00a0Az id\u0151seknek, kr\u00f3nikus \u00e9s legyeng\u00fclt immunrendszer\u0171 betegeknek k\u00fcl\u00f6n\u00f6sen aj\u00e1nlott a harmadik olt\u00e1s. \u00a0R\u00e9szletek:\u00a0https://koronavirus.gov.hu/cikkek/magyarorszag-az-elso-ahol-mar-harmadik-oltasra-lehet-idopontot-foglalni\n\n\n\n\n\n\n\nMagyarorsz\u00e1g az els\u0151, ahol m\u00e1r a harmadik olt\u00e1sra is lehet id\u0151pontot foglalni\nkoronavirus.gov.hu\nA mai napon megny\u00edlt az id\u0151pontfoglal\u00f3 a harmadik olt\u00e1sra is. Eur\u00f3p\u00e1ban els\u0151k\u00e9nt Magyarorsz\u00e1g teszi lehet\u0151v\u00e9 a koronav\u00edrus elleni harmadik v\u00e9d\u0151olt\u00e1s felv\u00e9tel\u00e9t. Az eeszt.gov.hu id\u0151pontfoglal\u00f3ban a k\u00f3rh\u00e1zi olt\u00f3pontok m\u00e1r meghirdett\u00e9k a foglalhat\u00f3 id\u0151pontokat.\n\n\n\n\n\nMagyarorsz\u00e1g biztos\u00edtja az olt\u00e1s lehet\u0151s\u00e9g\u00e9t a haz\u00e1nkkal k\u00f6z\u00f6s hat\u00e1rok ment\u00e9n \u00e9l\u0151k sz\u00e1m\u00e1ra is, ezzel tov\u00e1bb n\u00f6veli haz\u00e1nk j\u00e1rv\u00e1ny elleni v\u00e9detts\u00e9g\u00e9t.\u00a0A K\u00e1rp\u00e1talj\u00e1n \u00e9l\u0151k Barab\u00e1s \u00e9s Z\u00e1hony hat\u00e1r\u00e1tkel\u0151kn\u00e9l kihelyezett olt\u00f3pontokon vehetik fel az olt\u00e1st. A t\u00f6bbi szomsz\u00e9dos orsz\u00e1gb\u00f3l (Rom\u00e1ni\u00e1b\u00f3l, Horv\u00e1torsz\u00e1gb\u00f3l, Szlov\u00e9ni\u00e1b\u00f3l, Szlov\u00e1ki\u00e1b\u00f3l, Ausztri\u00e1b\u00f3l) \u00e9rkez\u0151k az e c\u00e9lra kijel\u00f6lt k\u00f3rh\u00e1zak olt\u00f3pontjain vehetik fel az olt\u00e1st.\nJelenleg is tart a nemzeti konzult\u00e1ci\u00f3, amely keret\u00e9ben a korm\u00e1ny kik\u00e9ri a magyar emberek v\u00e9lem\u00e9ny\u00e9t a j\u00e1rv\u00e1ny ut\u00e1ni \u00e9letr\u0151l, t\u00f6bbek k\u00f6z\u00f6tt a gazdas\u00e1g \u00fajraind\u00edt\u00e1s\u00e1t, a munkahelyek v\u00e9delm\u00e9t, \u00e9s a csal\u00e1dok tov\u00e1bbi t\u00e1mogat\u00e1s\u00e1t \u00e9rint\u0151 k\u00e9rd\u00e9sekben. A konzult\u00e1ci\u00f3s k\u00e9rd\u0151\u00edv online is kit\u00f6lthet\u0151:\u00a0https://nemzetikonzultacio.kormany.hu/\n\n\n\n\n\n\n\nNemzeti konzult\u00e1ci\u00f3\nnemzetikonzultacio.kormany.hu\nKonzult\u00e1ci\u00f3 a j\u00e1rv\u00e1ny ut\u00e1ni \u00e9letr\u0151l.\n\n\n\n\nAz EU-n bel\u00fcli utaz\u00e1sokhoz, nyaral\u00e1sokhoz el\u00e9rhet\u0151 az uni\u00f3s olt\u00e1si igazol\u00e1s.\u00a0Azoknak az \u00e1llampolg\u00e1roknak, akik az Eur\u00f3pai Uni\u00f3n bel\u00fcl utaz\u00e1st terveznek, javasoljuk, hogy digit\u00e1lisan t\u00f6lts\u00e9k le vagy az EESZT Lakoss\u00e1gi port\u00e1lj\u00e1ra bel\u00e9pve nyomtass\u00e1k ki az uni\u00f3s Covid-igazol\u00e1st. R\u00e9szletek:\u00a0https://koronavirus.gov.hu/cikkek/tajekoztato-az-unios-oltasi-igazolasrol\n\n\n\n\n\n\n\nT\u00e1j\u00e9koztat\u00f3 az uni\u00f3s olt\u00e1si igazol\u00e1sr\u00f3l\nkoronavirus.gov.hu\nMagyarorsz\u00e1g, miut\u00e1n els\u0151k\u00e9nt vezette be a v\u00e9detts\u00e9gi igazolv\u00e1nyt \u00e9s az olt\u00e1st igazol\u00f3 applik\u00e1ci\u00f3t, j\u00falius elsej\u00e9n bevezette az uni\u00f3s v\u00e9detts\u00e9gi igazol\u00e1st is. Az angol-magyar k\u00e9tnyelv\u0171 uni\u00f3s Covid-igazol\u00e1s digit\u00e1lisan \u00e9s pap\u00edralapon is el\u00e9rhet\u0151.\u00a0\n\n\n\n\n\u00a0\n\n"}]