[{"date": "2021-08-30 19:04", "url": "https://koronavirus.gov.hu/cikkek/tobb-varos-szennyvizeben-emelkedik-koronavirus-koncentracioja", "h1": "T\u00f6bb v\u00e1ros szennyviz\u00e9ben emelkedik a koronav\u00edrus koncentr\u00e1ci\u00f3ja", "body": "\nA 34. h\u00e9ten t\u00f6bb vizsg\u00e1lt nagyv\u00e1rosban hat\u00e1rozott n\u00f6veked\u00e9snek indult a SARS-CoV-2 koronav\u00edrus koncentr\u00e1ci\u00f3ja. N\u00f6veked\u00e9s figyelhet\u0151 meg \u00a0a budapesti agglomer\u00e1ci\u00f3 vizsg\u00e1lt v\u00e1rosaiban (T\u00f6k\u00f6l, Biatorb\u00e1gy, Szigetszentmikl\u00f3s, Budakeszi, Sz\u00e1zhalombatta), valamint Kecskem\u00e9ten, Miskolcon, P\u00e9csen, Salg\u00f3tarj\u00e1nban \u00e9s Szombathelyen.\n\nA m\u00e9rt koncentr\u00e1ci\u00f3k 10 mintav\u00e9teli hely eset\u00e9ben (Budapest mindh\u00e1rom szennyv\u00edztiszt\u00edt\u00f3ja, a vizsg\u00e1lt agglomer\u00e1ci\u00f3s telep\u00fcl\u00e9sek k\u00f6z\u00f6s mint\u00e1ja, Kecskem\u00e9t, Miskolc, P\u00e9cs, Salg\u00f3tarj\u00e1n, Szeged \u00e9s Szombathely) a m\u00e9rs\u00e9kelt, m\u00edg a t\u00f6bbi vizsg\u00e1lt telep\u00fcl\u00e9s (12 v\u00e1ros) eset\u00e9ben az alacsony kateg\u00f3ri\u00e1ba esnek.\nA szennyv\u00edz-eredm\u00e9nyek azt mutatj\u00e1k, hogy a fert\u0151z\u00f6ttek sz\u00e1ma a tov\u00e1bbra is emelkedni fog, ez\u00e9rt m\u00e9g ink\u00e1bb figyelj\u00fcnk egym\u00e1sra. K\u00e9rj\u00fck aki m\u00e9g nem tette \u00e9ljen az ingyenes v\u00e9d\u0151olt\u00e1s lehet\u0151s\u00e9g\u00e9vel.\n\n(NNK)\n\n"}]