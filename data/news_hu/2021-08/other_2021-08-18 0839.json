[{"date": "2021-08-18 08:39", "url": "https://koronavirus.gov.hu/cikkek/fertozottek-szama-2085-millio-halalos-aldozatoke-438-millio-vilagon", "h1": "A fert\u0151z\u00f6ttek sz\u00e1ma 208,5 milli\u00f3, a hal\u00e1los \u00e1ldozatok\u00e9 4,38 milli\u00f3 a vil\u00e1gon", "body": "\nA vil\u00e1gon 208 554 450 ember fert\u0151z\u0151d\u00f6tt meg eddig a koronav\u00edrus-j\u00e1rv\u00e1nyban, a hal\u00e1los \u00e1ldozatok sz\u00e1ma 4 381 805 a baltimore-i Johns Hopkins Egyetem k\u00f6z\u00e9p-eur\u00f3pai id\u0151 szerint szerda reggeli adatai szerint.\n\n\nEgy nappal kor\u00e1bban 207 824 763 fert\u0151z\u00f6ttet tartottak nyilv\u00e1n, a hal\u00e1los \u00e1ldozatok sz\u00e1ma 4 370 906 volt.\nA fert\u0151z\u00e9s 192 orsz\u00e1gban \u00e9s r\u00e9gi\u00f3ban van jelen. Szak\u00e9rt\u0151k szerint a diagnosztiz\u00e1lt esetek sz\u00e1ma nem t\u00fckr\u00f6zi pontosan a val\u00f3s\u00e1got, mert az egyes orsz\u00e1gokban t\u00f6bb\u00e9-kev\u00e9sb\u00e9 korl\u00e1tozott a tesztek sz\u00e1ma, \u00e9s a nyilv\u00e1ntart\u00e1s krit\u00e9riumai is k\u00fcl\u00f6nb\u00f6znek.\nA hivatalos adatok szerint a SARS-CoV-2 v\u00edrus okozta Covid-19 betegs\u00e9gnek az Egyes\u00fclt \u00c1llamokban van a legt\u00f6bb fert\u0151z\u00f6ttje, 37 017 598. A hal\u00e1los \u00e1ldozatok sz\u00e1ma 623 308.\n\u00a0\u00a0\u00a0\u00a0Indi\u00e1ban 32 250 679 fert\u0151z\u00f6ttet \u00e9s 432 079 hal\u00e1los \u00e1ldozatot jegyeztek fel.\n\u00a0\u00a0\u00a0\u00a0Braz\u00edli\u00e1ban 20 416 1830 fert\u0151z\u00f6ttr\u0151l \u00e9s 570 598 hal\u00e1los \u00e1ldozatr\u00f3l tudni.\nOroszorsz\u00e1gban 6 551 9345-re n\u0151tt az igazolt fert\u0151z\u00f6ttek sz\u00e1ma, a hal\u00e1los \u00e1ldozatok\u00e9 169 169-re emelkedett.\nFranciaorsz\u00e1gban 6 581 417\u00a0\u00a0fert\u0151z\u00f6ttet \u00e9s 113 116 hal\u00e1los \u00e1ldozatot regisztr\u00e1ltak.\nAz Egyes\u00fclt Kir\u00e1lys\u00e1gban 6 352 224 a fert\u0151z\u00f6ttek sz\u00e1ma, \u00e9s 131 466-an haltak meg a betegs\u00e9gben.\nT\u00f6r\u00f6korsz\u00e1gban 6 118 478 fert\u0151z\u00f6ttet regisztr\u00e1ltak eddig, a hal\u00e1lesetek sz\u00e1ma a hivatalos adatok szerint 53 507.\nSpanyolorsz\u00e1gban 4 733 602 fert\u0151z\u00f6ttet \u00e9s 82 739 hal\u00e1los \u00e1ldozatot regisztr\u00e1ltak.\nOlaszorsz\u00e1gban 4 449 606 fert\u0151z\u00f6ttet tartanak nyilv\u00e1n, a hal\u00e1los \u00e1ldozatok sz\u00e1ma 128 510.\nN\u00e9metorsz\u00e1gban 3 837 218 a fert\u0151z\u00f6ttek sz\u00e1ma, 91 927 a halottak\u00e9.\nAz Eg\u00e9szs\u00e9g\u00fcgyi Vil\u00e1gszervezet (WHO) 2020. m\u00e1rcius 11-\u00e9n nyilv\u00e1n\u00edtotta vil\u00e1gj\u00e1rv\u00e1nynak a koronav\u00edrust, amely Vuhan k\u00ednai nagyv\u00e1rosb\u00f3l terjedt el.\n\nMTI 2021. augusztus 18.\n\n"}]