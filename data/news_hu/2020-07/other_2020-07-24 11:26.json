[{"date": "2020-07-24 11:26", "url": "https://koronavirus.gov.hu/cikkek/az-operativ-torzs-fokozott-ellenorzesre-kerte-rendorseget", "h1": "Az Operat\u00edv T\u00f6rzs fokozott ellen\u0151rz\u00e9sre k\u00e9rte a rend\u0151rs\u00e9get", "body": "\nA Koronav\u00edrus-j\u00e1rv\u00e1ny Elleni V\u00e9dekez\u00e9s\u00e9rt Felel\u0151s Operat\u00edv T\u00f6rzs folyamatosan \u00e9rt\u00e9keli a magyar \u00e1llampolg\u00e1rok utaz\u00e1si c\u00e9lorsz\u00e1gainak pand\u00e9mi\u00e1s mutat\u00f3it, a magyarorsz\u00e1gi hat\u00e1r\u00e1tkel\u0151helyeken v\u00e9gzett eg\u00e9szs\u00e9g\u00fcgyi vizsg\u00e1latok eredm\u00e9nyeinek alakul\u00e1s\u00e1t. Az Operat\u00edv T\u00f6rzs meg\u00e1llap\u00edt\u00e1sai szerint Magyarorsz\u00e1gon a j\u00e1rv\u00e1ny\u00fcgyi helyzet megnyugtat\u00f3, az orsz\u00e1g lakoss\u00e1ga sz\u00e1m\u00e1ra a legnagyobb vesz\u00e9lyt az \u00faj koronav\u00edrus behurcol\u00e1sa jelenti.\u00a0Ez\u00e9rt az Operat\u00edv T\u00f6rzs felh\u00edvta az orsz\u00e1gos tisztif\u0151orvost, hogy az aktu\u00e1lis fert\u0151z\u00f6tts\u00e9gi viszonyok, k\u00fcl\u00f6n\u00f6sen az egyes orsz\u00e1gokban kialakult fert\u0151z\u0151 g\u00f3cok figyelembe v\u00e9tel\u00e9vel vizsg\u00e1lja fel\u00fcl azok \u00a0z\u00f6ld, s\u00e1rga \u00e9s piros besorol\u00e1sait.\u00a0Tov\u00e1bb\u00e1 felk\u00e9rt\u00fck a rend\u0151rs\u00e9get, hogy fokozza a hat\u00f3s\u00e1gi h\u00e1zi karant\u00e9nra vonatkoz\u00f3 szab\u00e1lyok betart\u00e1s\u00e1nak ellen\u0151rz\u00e9s\u00e9t.\n\nEmellett az egyszer\u0171, vil\u00e1gos, k\u00f6nnyen betarthat\u00f3 hazai szab\u00e1lyoz\u00e1s k\u00f6vet\u00e9s\u00e9re k\u00e9rj\u00fck Magyarorsz\u00e1g polg\u00e1rait, \u00e9s javasoljuk, hogy esetleges k\u00fclf\u00f6ldi utaz\u00e1suk el\u0151tt k\u00f6r\u00fcltekint\u0151en t\u00e1j\u00e9koz\u00f3djanak a c\u00e9l- \u00e9s tranzit orsz\u00e1gok j\u00e1rv\u00e1ny\u00fcgyi helyzet\u00e9r\u0151l.\nMinden magyar \u00e1llampolg\u00e1r figyelm\u00e9be a biztons\u00e1gos belf\u00f6ldi utaz\u00e1st \u00e9s a j\u00e1rv\u00e1ny\u00fcgyi szab\u00e1lyok fegyelmezett betart\u00e1s\u00e1t aj\u00e1nljuk.\nOperat\u00edv T\u00f6rzs\n\n"}]