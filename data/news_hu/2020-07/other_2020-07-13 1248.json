[{"date": "2020-07-13 12:48", "url": "https://koronavirus.gov.hu/cikkek/kozel-ezren-fertozodtek-meg-idosotthonban-es-140-koronavirussal-fertozott-gondozott-hunyt-el", "h1": "K\u00f6zel ezren fert\u0151z\u0151dtek meg id\u0151sotthonban \u00e9s 140 koronav\u00edrussal fert\u0151z\u00f6tt gondozott hunyt el", "body": "\nMagyarorsz\u00e1gon a koronav\u00edrus- j\u00e1rv\u00e1ny megjelen\u00e9se \u00f3ta 33 id\u0151sotthonban -13 budapesti \u00e9s 20 vid\u00e9ki int\u00e9zm\u00e9nyben- azonos\u00edtottak koronav\u00edrus- fert\u0151z\u00f6tteket \u00e9s 140-re n\u0151tt az id\u0151sotthonban koronav\u00edrussal fert\u0151z\u00f6tt elhunytak sz\u00e1ma.\n\n\nA v\u00edrus magyarorsz\u00e1gi megjelen\u00e9se \u00f3ta \u00f6sszesen 921 id\u0151sotthon lak\u00f3n\u00e1l \u00e9s 137 dolgoz\u00f3n\u00e1l mutatt\u00e1k ki a koronav\u00edrust, 702-en m\u00e1r meggy\u00f3gyultak.\nA f\u0151v\u00e1rosban 13 id\u0151sotthonban jelent meg a fert\u0151z\u00e9s, ebb\u0151l 8 id\u0151sotthon a F\u0151v\u00e1rosi \u00d6nkorm\u00e1nyzat fenntart\u00e1s\u00e1ban m\u0171k\u00f6dik, a t\u00f6bbi civil vagy egyh\u00e1zi fenntart\u00e1s\u00fa. Az elhunytak h\u00e1romnegyede a f\u0151v\u00e1rosi fenntart\u00e1s\u00faakb\u00f3l ker\u00fclt ki.\u00a0\nA legfert\u0151z\u00f6ttebb id\u0151sotthon tov\u00e1bbra is a Pesti \u00fati id\u0151sotthon, ahol m\u00e1r 55-en haltak meg, 312 lak\u00f3n\u00e1l \u00a0\u00e9s 26 dolgoz\u00f3n\u00e1l igazolt\u00e1k a koronav\u00edrus-fert\u0151z\u00e9st, \u00e9s 267-en m\u00e1r meggy\u00f3gyultak.\u00a0\nAz Operat\u00edv T\u00f6rzs \u00e9s a j\u00e1rv\u00e1ny\u00fcgyi hat\u00f3s\u00e1g a j\u00e1rv\u00e1ny\u00fcgyi k\u00e9sz\u00fclts\u00e9g alatt is fokozott figyelemmel k\u00eds\u00e9ri az id\u0151sotthonokat, az eddigi adatok kedvez\u0151ek, stagn\u00e1l a fert\u0151z\u00e9sek sz\u00e1ma. Ha b\u00e1rmely id\u0151sotthonban ism\u00e9t csoportos fert\u0151z\u00e9s \u00fctn\u00e9 fel a fej\u00e9t, a j\u00e1rv\u00e1ny\u00fcgyi bevet\u00e9si egys\u00e9g azonnal megteszi a sz\u00fcks\u00e9ges int\u00e9zked\u00e9seket.\n\n"}]