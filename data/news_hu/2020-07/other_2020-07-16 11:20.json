[{"date": "2020-07-16 11:20", "url": "https://koronavirus.gov.hu/cikkek/szakellatasban-dolgozo-orvosok-es-korhazi-gyogyszereszek-velemenyere-szamit-kormany", "h1": "A szakell\u00e1t\u00e1sban dolgoz\u00f3 orvosok \u00e9s a k\u00f3rh\u00e1zi gy\u00f3gyszer\u00e9szek v\u00e9lem\u00e9ny\u00e9re is sz\u00e1m\u00edt a korm\u00e1ny", "body": "\nA szakell\u00e1t\u00e1sban dolgoz\u00f3 orvosok \u00e9s a k\u00f3rh\u00e1zi gy\u00f3gyszer\u00e9szek v\u00e9lem\u00e9ny\u00e9re is sz\u00e1m\u00edt a korm\u00e1ny\n\n\nAz int\u00e9zm\u00e9nyvezet\u0151k ut\u00e1n a szakell\u00e1t\u00e1sban dolgoz\u00f3 orvosok \u00e9s k\u00f3rh\u00e1zi gy\u00f3gyszer\u00e9szek el\u0151tt ny\u00edlik meg a lehet\u0151s\u00e9g arra, hogy h\u00e9t napon kereszt\u00fcl kifejthess\u00e9k \u00e1ll\u00e1spontjukat az eg\u00e9szs\u00e9g\u00fcgyi ell\u00e1t\u00f3rendszer hat\u00e9konyabb\u00e1 t\u00e9tel\u00e9vel kapcsolatban.\nA korm\u00e1ny kiemelt c\u00e9lja, hogy min\u00e9l sz\u00e9lesebb k\u00f6rben megismerje az eg\u00e9szs\u00e9g\u00fcgyben dolgoz\u00f3k \u00e1ll\u00e1spontj\u00e1t annak \u00e9rdek\u00e9ben, hogy szakmailag megalapozott \u00e9s eredm\u00e9nyes \u00e1talak\u00edt\u00e1st hajthasson v\u00e9gre. Ez\u00e9rt az Emberi Er\u0151forr\u00e1sok Miniszt\u00e9riuma \u00e9s a Bel\u00fcgyminiszt\u00e9rium webes fel\u00fcletei az egyes szakmai csoportok sz\u00e1m\u00e1ra k\u00fcl\u00f6nb\u00f6z\u0151 id\u0151szakokban v\u00e1lnak el\u00e9rhet\u0151v\u00e9. 2020. j\u00falius 16-\u00e1t\u00f3l az int\u00e9zm\u00e9nyvezet\u0151k ut\u00e1n a szakell\u00e1t\u00e1sban dolgoz\u00f3 orvosok \u00e9s k\u00f3rh\u00e1zi gy\u00f3gyszer\u00e9szek el\u0151tt ny\u00edlik meg a fel\u00fclet, hogy egy h\u00e9ten \u00e1t megoszthass\u00e1k \u00e1ll\u00e1spontjukat az eg\u00e9szs\u00e9g\u00fcgy meg\u00faj\u00edt\u00e1s\u00e1val kapcsolatban.\nA koronav\u00edrus-j\u00e1rv\u00e1ny, a pand\u00e9mia t\u00f6bb olyan l\u00e9p\u00e9s meghozatal\u00e1ra k\u00e9nyszer\u00edtette az eg\u00e9szs\u00e9g\u00fcgyi ell\u00e1t\u00e1st, amelyek felh\u00edvt\u00e1k a figyelmet az ell\u00e1t\u00f3rendszer s\u00e9r\u00fcl\u00e9keny pontjaira, ugyanakkor fontos, el\u0151remutat\u00f3 kezdem\u00e9nyez\u00e9sek is ki\u00e9p\u00fcltek, mint p\u00e9ld\u00e1ul a digit\u00e1lis eg\u00e9szs\u00e9g\u00fcgyi fejleszt\u00e9sek. Mindezen ismertek birtok\u00e1ban v\u00e1rjuk a szakell\u00e1t\u00e1sban dolgoz\u00f3 orvosok \u00e9s k\u00f3rh\u00e1zi gy\u00f3gyszer\u00e9szek v\u00e9lem\u00e9ny\u00e9t is, hogy szakmai javaslataikkal seg\u00edts\u00e9k az eredm\u00e9nyes \u00e1talak\u00edt\u00e1st.\n(EMMI)\n\n"}]