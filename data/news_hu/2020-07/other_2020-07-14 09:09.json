[{"date": "2020-07-14 09:09", "url": "https://koronavirus.gov.hu/cikkek/11-fovel-emelkedett-beazonositott-fertozottek-szama-es-nincs-ujabb-elhunyt-0", "h1": "11 f\u0151vel emelkedett a beazonos\u00edtott fert\u0151z\u00f6ttek sz\u00e1ma \u00e9s nincs \u00fajabb elhunyt", "body": "\n11 \u00fajabb magyar \u00e1llampolg\u00e1rn\u00e1l mutatt\u00e1k ki az \u00faj koronav\u00edrus-fert\u0151z\u00e9st (COVID-19), ezzel 4258 f\u0151re n\u0151tt a haz\u00e1nkban beazonos\u00edtott fert\u0151z\u00f6ttek sz\u00e1ma. Nincs \u00fajabb elhunyt, az elhunytak sz\u00e1ma v\u00e1ltozatlanul 595 f\u0151, 3106-an pedig m\u00e1r meggy\u00f3gyultak. Az akt\u00edv fert\u0151z\u00f6ttek sz\u00e1ma 557 f\u0151. Az akt\u00edv fert\u0151z\u00f6ttek 39%-a, az elhunytak 60%-a, a gy\u00f3gyultak 45%-a budapesti. 131 koronav\u00edrusos beteget \u00e1polnak k\u00f3rh\u00e1zban, k\u00f6z\u00fcl\u00fck 5-en vannak l\u00e9legeztet\u0151g\u00e9pen.\n\nA magyarorsz\u00e1gi j\u00e1rv\u00e1ny\u00fcgyi adatok tov\u00e1bbra is kedvez\u0151ek. A sikeres v\u00e9dekez\u00e9snek k\u00f6sz\u00f6nhet\u0151en eddig el tudtuk ker\u00fclni a t\u00f6meges megbeteged\u00e9seket \u00e9s a t\u00f6bb ezres hal\u00e1leseteket.\u00a0A j\u00e1rv\u00e1ny azonban nem \u00e9rt v\u00e9get, a k\u00f6rnyez\u0151 orsz\u00e1gokban a megbeteged\u00e9sek sz\u00e1m\u00e1nak n\u00f6veked\u00e9se\u00a0tapasztalhat\u00f3, ez\u00e9rt fenn\u00e1ll a behurcol\u00e1s vesz\u00e9lye.\u00a0 Csak akkor van es\u00e9ly arra, hogy az \u00e9let\u00fcnket korl\u00e1toz\u00f3 int\u00e9zked\u00e9sek \u00fajb\u00f3li bevezet\u00e9s\u00e9t elker\u00fclj\u00fck, ha a v\u00edrust a hat\u00e1rokon k\u00edv\u00fcl tartjuk. A k\u00fclf\u00f6ldr\u0151l t\u00f6rt\u00e9n\u0151 behurcol\u00e1s vesz\u00e9lye miatt a korm\u00e1ny bizonyos orsz\u00e1gok kapcs\u00e1n beutaz\u00e1si korl\u00e1toz\u00e1sokr\u00f3l d\u00f6nt\u00f6tt, az orsz\u00e1gokat h\u00e1rom - piros, s\u00e1rga, z\u00f6ld \u00a0- kateg\u00f3ri\u00e1ba sorolva. \u00a0Az orsz\u00e1gok besorol\u00e1s\u00e1t a korm\u00e1ny illetve az orsz\u00e1gos tisztif\u0151orvos hetente fel\u00fclvizsg\u00e1lja \u00e9s a j\u00e1rv\u00e1ny\u00fcgyi helyzetnek megfelel\u0151en sz\u00fcks\u00e9g eset\u00e9n m\u00f3dos\u00edtja.\n\u00a0\nB\u0151vebben: https://koronavirus.gov.hu/cikkek/terkepen-piros-sarga-es-zold-jelzesu-orszagok\u00a0\n\n"}]