[{"date": "2020-07-03 09:21", "url": "https://koronavirus.gov.hu/cikkek/hat-fovel-emelkedett-beazonositott-fertozottek-szama-es-elhunyt-egy-idos-kronikus-beteg", "h1": "Hat f\u0151vel emelkedett a beazonos\u00edtott fert\u0151z\u00f6ttek sz\u00e1ma \u00e9s elhunyt egy id\u0151s, kr\u00f3nikus beteg", "body": "\nHat \u00fajabb magyar \u00e1llampolg\u00e1rn\u00e1l mutatt\u00e1k ki az \u00faj koronav\u00edrus-fert\u0151z\u00e9st (COVID-19), ezzel 4172 f\u0151re n\u0151tt a haz\u00e1nkban beazonos\u00edtott fert\u0151z\u00f6ttek sz\u00e1ma. Elhunyt egy id\u0151s, kr\u00f3nikus beteg, \u00edgy 588-ra emelkedett az elhunytak sz\u00e1ma, 2752-en pedig m\u00e1r meggy\u00f3gyultak. Az akt\u00edv fert\u0151z\u00f6ttek sz\u00e1ma 832 f\u0151. Az akt\u00edv fert\u0151z\u00f6ttek 39%-a, az elhunytak 60%-a, a gy\u00f3gyultak 47 %-a budapesti. 150 koronav\u00edrusos beteget \u00e1polnak k\u00f3rh\u00e1zban, k\u00f6z\u00fcl\u00fck 9-en vannak l\u00e9legeztet\u0151g\u00e9pen.\n\nMegsz\u0171nt a vesz\u00e9lyhelyzet, de \u00e9letben van a j\u00e1rv\u00e1ny\u00fcgyi k\u00e9sz\u00fclts\u00e9g. A vesz\u00e9lyhelyzet megsz\u00fcntet\u00e9s\u00e9t az tette lehet\u0151v\u00e9, hogy sikeres volt a j\u00e1rv\u00e1ny elleni v\u00e9dekez\u00e9s els\u0151 szakasza. M\u00e1s orsz\u00e1gokkal ellent\u00e9tben el tudtuk ker\u00fclni a t\u00f6meges megbeteged\u00e9seket \u00e9s a t\u00f6bb ezres hal\u00e1leseteket. Ugyanakkor a j\u00e1rv\u00e1nyvesz\u00e9ly nem sz\u0171nt meg, \u00edgy a j\u00e1rv\u00e1ny\u00fcgyi k\u00e9sz\u00fclts\u00e9g fenntart\u00e1s\u00e1ra \u00e9s n\u00e9h\u00e1ny alapvet\u0151 v\u00e9delmi int\u00e9zked\u00e9sre tov\u00e1bbra is sz\u00fcks\u00e9g van.\nA maszk visel\u00e9se tov\u00e1bbra is k\u00f6telez\u0151 az \u00fczletekben, illetve a t\u00f6megk\u00f6zleked\u00e9si eszk\u00f6z\u00f6k\u00f6n.\u00a0A maszkot helyettes\u00edtheti a sz\u00e1jat \u00e9s az orrot eltakar\u00f3 s\u00e1l, vagy kend\u0151 is. A 65 \u00e9v felettiek k\u00fcl\u00f6n d\u00e9lel\u0151tti v\u00e1s\u00e1rl\u00e1si s\u00e1vja megsz\u0171nt.\nA parlament a mai napon d\u00f6nt a j\u00f6v\u0151 \u00e9vi k\u00f6lts\u00e9gvet\u00e9sr\u0151l, amely biztos\u00edtja a j\u00e1rv\u00e1ny elleni tov\u00e1bbi eg\u00e9szs\u00e9g\u00fcgyi \u00e9s gazdas\u00e1gv\u00e9delmi int\u00e9zked\u00e9sekhez sz\u00fcks\u00e9ges p\u00e9nz\u00fcgyi alapokat.\n\n"}]