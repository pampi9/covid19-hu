[{"date": "2020-07-14 10:47", "url": "https://koronavirus.gov.hu/cikkek/emmi-kormany-varja-az-egeszsegugyben-dolgozok-velemenyet", "h1": "EMMI: A korm\u00e1ny v\u00e1rja az eg\u00e9szs\u00e9g\u00fcgyben dolgoz\u00f3k v\u00e9lem\u00e9ny\u00e9t", "body": "\nA koronav\u00edrus-j\u00e1rv\u00e1ny, a pand\u00e9mia t\u00f6bb olyan l\u00e9p\u00e9s meghozatal\u00e1ra k\u00e9nyszer\u00edtette az eg\u00e9szs\u00e9g\u00fcgyi ell\u00e1t\u00e1st, amelyek felh\u00edvt\u00e1k a figyelmet az eg\u00e9szs\u00e9g\u00fcgyi rendszer\u00fcnk s\u00e9r\u00fcl\u00e9keny pontjaira. A jobb \u00e9s m\u00e9g eredm\u00e9nyesebb v\u00e9dekez\u00e9s, a hat\u00e9konyabb eg\u00e9szs\u00e9g\u00fcgyi ell\u00e1t\u00e1s \u00e9rdek\u00e9ben elhat\u00e1roztuk az eg\u00e9szs\u00e9g\u00fcgyi rendszer \u00e1ttekint\u00e9s\u00e9t \u00e9s meg\u00faj\u00edt\u00e1s\u00e1nak el\u0151k\u00e9sz\u00edt\u00e9s\u00e9t.\n\nA munk\u00e1t az Emberi Er\u0151forr\u00e1sok Miniszt\u00e9riuma \u00e9s a Bel\u00fcgyminiszt\u00e9rium nemzetk\u00f6zi \u00e9s magyar szak\u00e9rt\u0151k bevon\u00e1s\u00e1val megkezdte.\nA feladatot - valamennyi magyar \u00e1llampolg\u00e1r \u00e9s eg\u00e9szs\u00e9g\u00fcgyi dolgoz\u00f3 megel\u00e9ged\u00e9s\u00e9re - csak akkor tudjuk elv\u00e9gezni, ha az \u00e1llampolg\u00e1rok \u00e9s valamennyi elk\u00f6telezett eg\u00e9szs\u00e9g\u00fcgyi dolgoz\u00f3 v\u00e9lem\u00e9ny\u00e9t is meghallgatjuk, \u00e9s az \u00e1talak\u00edt\u00e1s sor\u00e1n figyelembe vessz\u00fck.\nEz\u00e9rt k\u00e9rj\u00fck az eg\u00e9szs\u00e9g\u00fcgyben dolgoz\u00f3 koll\u00e9g\u00e1inkat a rendelkez\u00e9s\u00fckre bocs\u00e1tott\u00a0k\u00e9rd\u0151\u00edv\u00a0kit\u00f6lt\u00e9s\u00e9re, hogy javaslataikkal seg\u00edts\u00e9k az eredm\u00e9nyes \u00e1talak\u00edt\u00e1st.\nEMMI\n\n"}]