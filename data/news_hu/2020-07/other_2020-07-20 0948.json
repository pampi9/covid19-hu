[{"date": "2020-07-20 09:48", "url": "https://koronavirus.gov.hu/cikkek/tovabbra-varjuk-az-egeszsegugyben-dolgozok-javaslatait", "h1": "Tov\u00e1bbra is v\u00e1rjuk az eg\u00e9szs\u00e9g\u00fcgyben dolgoz\u00f3k javaslatait", "body": "\nEddig soha nem l\u00e1tott sz\u00e9lesk\u00f6r\u0171 konzult\u00e1ci\u00f3t ind\u00edtott az Emberi Er\u0151forr\u00e1sok Miniszt\u00e9riuma \u00e9s a Bel\u00fcgyminiszt\u00e9rium az eg\u00e9szs\u00e9g\u00fcgy \u00e1talak\u00edt\u00e1sa \u00e9rdek\u00e9ben. T\u00f6bb mint 140 ezer eg\u00e9szs\u00e9g\u00fcgyben dolgoz\u00f3 bevon\u00e1s\u00e1val, v\u00e9lem\u00e9ny\u00e9nek figyelembev\u00e9tel\u00e9vel k\u00edv\u00e1nja a korm\u00e1ny tov\u00e1bbfejleszteni az eg\u00e9szs\u00e9g\u00fcgyi ell\u00e1t\u00f3rendszert.\n\n\n2020. j\u00falius 20-\u00e1t\u00f3l, h\u00e9tf\u0151t\u0151l a szakell\u00e1t\u00e1sban r\u00e9sztvev\u0151\u00a0\u00a0szakdolgoz\u00f3k \u00e9s egy\u00e9b fels\u0151fok\u00fa v\u00e9gzetts\u00e9g\u0171 eg\u00e9szs\u00e9g\u00fcgyi dolgoz\u00f3k oszthatj\u00e1k meg ezzel kapcsolatos javaslataikat, \u00e1ll\u00e1spontjukat az EMMI \u00e9s a Bel\u00fcgyminiszt\u00e9rium webes fel\u00fcletein.\nMinden szakmai csoportnak k\u00fcl\u00f6nb\u00f6z\u0151 id\u0151szakban ny\u00edlik erre lehet\u0151ss\u00e9ge. Eddig az int\u00e9zm\u00e9nyvezet\u0151k, a szakell\u00e1t\u00e1sban dolgoz\u00f3 orvosok \u00e9s a k\u00f3rh\u00e1zi gy\u00f3gyszer\u00e9szek nyilatkozhattak. Az eg\u00e9szs\u00e9g\u00fcgyi konzult\u00e1ci\u00f3 hiteles, naprak\u00e9sz ismeretek birtok\u00e1ban lehet\u0151v\u00e9 teszi a dolgoz\u00f3k \u00e9s a betegek ig\u00e9nyeit mind jobban kiszolg\u00e1l\u00f3 munkafolyamat tov\u00e1bbtervez\u00e9s\u00e9t is.\nEz\u00e9rt minden \u00e9rintettet arra k\u00e9r\u00fcnk, hogy szakmai javaslataikkal seg\u00edts\u00e9k az eredm\u00e9nyes \u00e1talak\u00edt\u00e1st!\n\nKiad\u00f3: Emberi Er\u0151forr\u00e1sok Miniszt\u00e9riuma\n\n"}]