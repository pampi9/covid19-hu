[{"date": "2020-07-15 08:45", "url": "https://koronavirus.gov.hu/cikkek/5-fovel-emelkedett-beazonositott-fertozottek-szama-es-nincs-ujabb-elhunyt-0", "h1": "5 f\u0151vel emelkedett a beazonos\u00edtott fert\u0151z\u00f6ttek sz\u00e1ma \u00e9s nincs \u00fajabb elhunyt", "body": "\n5 \u00fajabb magyar \u00e1llampolg\u00e1rn\u00e1l mutatt\u00e1k ki az \u00faj koronav\u00edrus-fert\u0151z\u00e9st (COVID-19), ezzel 4263 f\u0151re n\u0151tt a haz\u00e1nkban beazonos\u00edtott fert\u0151z\u00f6ttek sz\u00e1ma. Nincs \u00fajabb elhunyt, az elhunytak sz\u00e1ma v\u00e1ltozatlanul 595 f\u0151, 3127-en pedig m\u00e1r meggy\u00f3gyultak. Az akt\u00edv fert\u0151z\u00f6ttek sz\u00e1ma 541 f\u0151. Az akt\u00edv fert\u0151z\u00f6ttek 39%-a, az elhunytak 60%-a, a gy\u00f3gyultak 45%-a budapesti. 125 koronav\u00edrusos beteget \u00e1polnak k\u00f3rh\u00e1zban, k\u00f6z\u00fcl\u00fck 5-en vannak l\u00e9legeztet\u0151g\u00e9pen.\n\nM\u00e1t\u00f3l \u00e9letbe l\u00e9ptek a beutaz\u00e1si korl\u00e1toz\u00e1sok, amelyek c\u00e9lja, hogy megakad\u00e1lyozzuk a fert\u0151z\u00e9s k\u00fclf\u00f6ldr\u0151l t\u00f6rt\u00e9n\u0151 behurcol\u00e1s\u00e1t \u00e9s a j\u00e1rv\u00e1ny magyarorsz\u00e1gi fell\u00e1ngol\u00e1s\u00e1t. Csak akkor van es\u00e9ly arra, hogy az \u00e9let\u00fcnket korl\u00e1toz\u00f3 int\u00e9zked\u00e9sek \u00fajb\u00f3li bevezet\u00e9s\u00e9t elker\u00fclj\u00fck, ha a v\u00edrust a hat\u00e1rokon k\u00edv\u00fcl tartjuk. A k\u00fclf\u00f6ldi az orsz\u00e1gokat h\u00e1rom - piros, s\u00e1rga, z\u00f6ld \u00a0- kateg\u00f3ri\u00e1ba soroltuk. A\u00a0\u00a0s\u00e1rg\u00e1val \u00e9s pirossal jel\u00f6lt orsz\u00e1gokb\u00f3l val\u00f3 beutaz\u00e1s eset\u00e9n, a hat\u00e1ron bel\u00e9p\u0151ket sz\u00far\u00f3pr\u00f3baszer\u0171en ( k\u00f6z\u00faton \u00e9s rep\u00fcl\u0151t\u00e9ren is) eg\u00e9szs\u00e9g\u00fcgyileg sz\u0171rik, testh\u0151m\u00e9rs\u00e9kletm\u00e9r\u00e9st v\u00e9geznek n\u00e1luk \u00e9s k\u00e9rd\u0151\u00edvet kell kit\u00f6lteni\u00fck, valamint hat\u00f3s\u00e1gi h\u00e1zi karant\u00e9nt rendelnek el n\u00e1luk a kor\u00e1bban megszokott m\u00f3don. A hat\u00e1rellen\u0151rz\u00e9ssel kapcsolatos feladatokat a\u00a0rend\u0151rs\u00e9g v\u00e9gzi.\u00a0 A hat\u00f3s\u00e1gi h\u00e1zi karant\u00e9nra kijel\u00f6lt szem\u00e9ly k\u00f6teles otthon\u00e1ban maradni 14 napig \u00e9s t\u00fcnetek eset\u00e9n h\u00e1ziorvos\u00e1t \u00e9rtes\u00edteni.\u00a0Amennyiben valaki mentes\u00fclni szeretne a hat\u00f3s\u00e1gi h\u00e1zi karant\u00e9n al\u00f3l, akkor PCR-tesztet v\u00e9geztethet el, s\u00e1rga jel\u00f6l\u00e9s\u0171 orsz\u00e1g eset\u00e9n m\u00e1r 1 db negat\u00edv, piros jel\u00f6l\u00e9s\u0171 orsz\u00e1g eset\u00e9n 2 db negat\u00edv PCR-teszt eset\u00e9n oldhat\u00f3 fel a karant\u00e9n.\n\u00a0\nAz orsz\u00e1gok besorol\u00e1s\u00e1t a korm\u00e1ny illetve az orsz\u00e1gos tisztif\u0151orvos hetente fel\u00fclvizsg\u00e1lja \u00e9s a j\u00e1rv\u00e1ny\u00fcgyi helyzetnek megfelel\u0151en sz\u00fcks\u00e9g eset\u00e9n m\u00f3dos\u00edtja.\n\u00a0\nB\u0151vebben:\u00a0https://koronavirus.gov.hu/cikkek/terkepen-piros-sarga-es-zold-jelzesu-orszagok\n\n"}]