[{"date": "2020-07-11 08:19", "url": "https://koronavirus.gov.hu/cikkek/6-fovel-emelkedett-beazonositott-fertozottek-szama-es-elhunyt-ket-idos-kronikus-beteg", "h1": "6 f\u0151vel emelkedett a beazonos\u00edtott fert\u0151z\u00f6ttek sz\u00e1ma \u00e9s elhunyt k\u00e9t id\u0151s, kr\u00f3nikus beteg", "body": "\nMind\u00f6ssze 6 \u00fajabb magyar \u00e1llampolg\u00e1rn\u00e1l mutatt\u00e1k ki az \u00faj koronav\u00edrus-fert\u0151z\u00e9st (COVID-19), ezzel 4229 f\u0151re n\u0151tt a haz\u00e1nkban beazonos\u00edtott fert\u0151z\u00f6ttek sz\u00e1ma. Elhunyt k\u00e9t id\u0151s, kr\u00f3nikus beteg, ezzel 595-re emelkedett az elhunytak sz\u00e1ma, 2974-en pedig m\u00e1r meggy\u00f3gyultak. Az akt\u00edv fert\u0151z\u00f6ttek sz\u00e1ma 660 f\u0151. Az akt\u00edv fert\u0151z\u00f6ttek 38%-a, az elhunytak 60%-a, a gy\u00f3gyultak 46%-a budapesti. 129 koronav\u00edrusos beteget \u00e1polnak k\u00f3rh\u00e1zban, k\u00f6z\u00fcl\u00fck 5-en vannak l\u00e9legeztet\u0151g\u00e9pen.\n\nA magyarorsz\u00e1gi j\u00e1rv\u00e1ny\u00fcgyi adatok tov\u00e1bbra is kedvez\u0151ek. A sikeres v\u00e9dekez\u00e9snek k\u00f6sz\u00f6nhet\u0151en eddig el tudtuk ker\u00fclni a t\u00f6meges megbeteged\u00e9seket \u00e9s a t\u00f6bb ezres hal\u00e1leseteket. A j\u00e1rv\u00e1ny azonban nem \u00e9rt v\u00e9get, a k\u00f6rnyez\u0151 orsz\u00e1gokban a megbeteged\u00e9sek sz\u00e1m\u00e1nak n\u00f6veked\u00e9se\u00a0 tapasztalhat\u00f3, ez\u00e9rt fenn\u00e1ll a behurcol\u00e1s vesz\u00e9lye. A korm\u00e1ny, az Operat\u00edv T\u00f6rzs, \u00e9s a j\u00e1rv\u00e1ny\u00fcgyi hat\u00f3s\u00e1g folyamatosan \u00e9rt\u00e9keli a j\u00e1rv\u00e1ny\u00fcgyi helyzetet, \u00e9s ha kell, meghozza a sz\u00fcks\u00e9ges int\u00e9zked\u00e9seket.\n\n"}]