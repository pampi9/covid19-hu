[{"date": "2020-07-10 12:59", "url": "https://koronavirus.gov.hu/cikkek/virologus-ismet-egyre-tobb-fertozott-vilagban", "h1": "Virol\u00f3gus: ism\u00e9t egyre t\u00f6bb a fert\u0151z\u00f6tt a vil\u00e1gban", "body": "\nA koronav\u00edrus okozta esetsz\u00e1mcs\u00f6kken\u00e9s nyom\u00e1n t\u00f6bb orsz\u00e1g laz\u00edt\u00f3 int\u00e9zked\u00e9seket hozott, ami a fert\u0151z\u00f6ttek sz\u00e1m\u00e1nak megugr\u00e1s\u00e1val j\u00e1rt - mondta Kis Zolt\u00e1n, a Nemzeti N\u00e9peg\u00e9szs\u00e9g\u00fcgyi K\u00f6zpont virol\u00f3gusa p\u00e9nteken az M1 aktu\u00e1lis csatorn\u00e1n.\n\n\nMagyarorsz\u00e1gon megfelel\u0151 id\u0151ben hozt\u00e1k meg a sz\u00fcks\u00e9ges int\u00e9zked\u00e9seket, \u00e9s az emberek, m\u00e1s orsz\u00e1gokhoz viszony\u00edtva, jobban figyelembe vett\u00e9k a v\u00edrus okozta fenyeget\u00e9st.\nNagyon fontos felismerni \u00e9s izol\u00e1lni a j\u00e1rv\u00e1nyt legink\u00e1bb terjeszt\u0151 g\u00f3cpontokat, mivel ez a legfontosabb fegyver a v\u00edrus ellen addig, am\u00edg nincs vakcina, illetve gy\u00f3gyszer - hangs\u00falyozta.\n\u00a0\u00a0\u00a0\u00a0A virol\u00f3gus kit\u00e9rt arra is, hogy k\u00e9tked\u00e9ssel kell fogadni azon h\u00edreket, amelyek szerint egyes eur\u00f3pai orsz\u00e1gokban m\u00e1r tavaly tavasszal kimutatt\u00e1k a\u00a0koronav\u00edrust. Egyel\u0151re nincsenek pontos adatok arr\u00f3l, hogy az Eur\u00f3p\u00e1ban terjed\u0151vel azonos vagy csak hasonl\u00f3\u00a0koronav\u00edrust tal\u00e1ltak-e - mutatott r\u00e1.\n\u00a0\u00a0\u00a0\u00a0A m\u0171sorban elhangzott, hogy Szerbi\u00e1ban, Szlov\u00e1ki\u00e1ban \u00e9s Rom\u00e1ni\u00e1ban is egyre t\u00f6bb a fert\u0151z\u00f6tt.\n\nMTI 2020. j\u00falius 10.\n\n"}]