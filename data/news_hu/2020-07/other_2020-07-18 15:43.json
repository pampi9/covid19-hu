[{"date": "2020-07-18 15:43", "url": "https://koronavirus.gov.hu/cikkek/nnk-kanada-sarga-portugalia-zold-besorolast-kapott", "h1": "NNK: Kanada s\u00e1rga, Portug\u00e1lia z\u00f6ld besorol\u00e1st kapott", "body": "\nA j\u00e1rv\u00e1ny\u00fcgyi helyzetet \u00e9rt\u00e9kelve az orsz\u00e1gos tisztif\u0151orvos a beutaz\u00e1si korl\u00e1t\u00e1z\u00e1sokhoz kapcsol\u00f3d\u00f3an k\u00e9t orsz\u00e1g besorol\u00e1son m\u00f3dos\u00edtott. Piros besorol\u00e1sb\u00f3l s\u00e1rga besorol\u00e1s\u00fara v\u00e1ltozott Kanada, valamint s\u00e1rga besorol\u00e1sb\u00f3l z\u00f6ld besorol\u00e1s\u00fara v\u00e1ltozott Portug\u00e1lia. Az err\u0151l sz\u00f3l\u00f3 hat\u00e1rozat a Hivatalos \u00c9rtes\u00edt\u0151ben olvashat\u00f3.\n\n\nA j\u00e1rv\u00e1ny\u00fcgyi k\u00e9sz\u00fclts\u00e9g \u00e9s\u00a0a bizonyos orsz\u00e1gokat\u00a0\u00e9rint\u0151 beutaz\u00e1si korl\u00e1toz\u00e1sok tov\u00e1bbra is \u00e9rv\u00e9nyben vannak. Az a c\u00e9l, hogy a v\u00edrus behurcol\u00e1s\u00e1t \u00e9s a j\u00e1rv\u00e1ny magyarorsz\u00e1gi fell\u00e1ngol\u00e1s\u00e1t megakad\u00e1lyozzuk \u00e9s\u00a0a tov\u00e1bbi szigor\u00edt\u00e1sokat, korl\u00e1toz\u00e1sokat elker\u00fclj\u00fck.\nA beutaz\u00e1si korl\u00e1toz\u00e1sok a s\u00e1rga \u00e9s a piros besorol\u00e1s\u00fa orsz\u00e1gokb\u00f3l haza\u00e9rkez\u0151ket \u00e9rintik:\u00a0a hat\u00e1ron bel\u00e9p\u0151ket sz\u00far\u00f3pr\u00f3baszer\u0171en (k\u00f6z\u00faton \u00e9s rep\u00fcl\u0151t\u00e9ren is) eg\u00e9szs\u00e9g\u00fcgyileg sz\u0171rik, testh\u0151m\u00e9rs\u00e9klet-m\u00e9r\u00e9st v\u00e9geznek n\u00e1luk \u00e9s k\u00e9rd\u0151\u00edvet kell kit\u00f6lteni\u00fck, valamint hat\u00f3s\u00e1gi h\u00e1zi karant\u00e9nra k\u00f6telesek.\u00a0\nA hat\u00f3s\u00e1gi h\u00e1zi karant\u00e9nra kijel\u00f6lt szem\u00e9ly k\u00f6teles otthon\u00e1ban maradni 14 napig \u00e9s t\u00fcnetek eset\u00e9n h\u00e1ziorvos\u00e1t \u00e9rtes\u00edteni.\u00a0Amennyiben valaki mentes\u00fclni szeretne a hat\u00f3s\u00e1gi h\u00e1zi karant\u00e9n al\u00f3l, akkor PCR-tesztet v\u00e9geztethet el, \u00e9s\u00a0negat\u00edv teszt eset\u00e9n feloldhat\u00f3 a karant\u00e9n.\nNemzeti N\u00e9peg\u00e9szs\u00e9g\u00fcgyi K\u00f6zpont\n\u00a0\nHivatalos \u00c9rtes\u00edt\u0151 2020. \u00e9vi 41. sz\u00e1m:\u00a0\n\n\n\n\n\n\n\n\nhttps://magyarkozlony.hu/dokumentumok/5df4adca4f1bdc6f902a20dbecad02279f2fca08/megtekintes\n\n"}]