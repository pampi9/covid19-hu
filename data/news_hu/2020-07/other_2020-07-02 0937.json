[{"date": "2020-07-02 09:37", "url": "https://koronavirus.gov.hu/cikkek/orban-viktor-magyarorszag-nem-enged-be-nem-unios-polgarokat", "h1": "Orb\u00e1n Viktor: Magyarorsz\u00e1g nem enged be nem uni\u00f3s polg\u00e1rokat", "body": "\nNem enged be uni\u00f3n k\u00edv\u00fcli orsz\u00e1gokb\u00f3l \u00e9rkez\u0151 polg\u00e1rokat Magyarorsz\u00e1g Szerbia kiv\u00e9tel\u00e9vel, mert az ellent\u00e9tes a magyar emberek eg\u00e9szs\u00e9ghez f\u0171z\u0151d\u0151 \u00e9rdek\u00e9vel - k\u00f6z\u00f6lte\u00a0Orb\u00e1n\u00a0Viktor minisztereln\u00f6k az Eur\u00f3pai Uni\u00f3 azon javaslat\u00e1nak megvitat\u00e1sa ut\u00e1n, amelyben azt k\u00e9rik, hogy a tag\u00e1llamok nyiss\u00e1k meg hat\u00e1raikat 14 nem eur\u00f3pai orsz\u00e1g el\u0151tt.\n\nA minisztereln\u00f6k a Facebook-oldal\u00e1ra felt\u00f6lt\u00f6tt vide\u00f3ban, az operat\u00edv t\u00f6rzs \u00fcl\u00e9se ut\u00e1n azt mondta: arr\u00f3l is d\u00f6nt\u00f6ttek, hogy vissza\u00e1ll\u00edtj\u00e1k az \u00e1tutaz\u00f3k sz\u00e1m\u00e1ra a k\u00f6telez\u0151 korridor haszn\u00e1lat\u00e1t. Az orsz\u00e1gon \u00e1thalad\u00f3k - csak\u00fagy, mint a koronav\u00edrus-j\u00e1rv\u00e1ny tet\u0151pontj\u00e1nak id\u0151szak\u00e1ban - nem hagyhatj\u00e1k el a kijel\u00f6lt \u00fatvonalat, a hat\u00e1rellen\u0151rz\u00e9sek pedig tov\u00e1bbra is szigor\u00faak lesznek - tette hozz\u00e1.\n\nMTI\n\u00a0\n\n"}]