[{"date": "2021-09-28 14:39", "url": "https://koronavirus.gov.hu/cikkek/nnk-lassu-utemben-de-folyamatosan-no-szennyviz-koronavirus-koncentracioja", "h1": "NNK: lass\u00fa \u00fctemben, de folyamatosan n\u0151 a szennyv\u00edz koronav\u00edrus-koncentr\u00e1ci\u00f3ja", "body": "\n\u00a0Lass\u00fa \u00fctemben, de folyamatosan n\u00f6vekszik a szennyv\u00edz koronav\u00edrus-koncentr\u00e1ci\u00f3ja - k\u00f6z\u00f6lte a Nemzeti N\u00e9peg\u00e9szs\u00e9g\u00fcgyi K\u00f6zpont (NNK) a legfrissebb adatokat ismertetve kedden a honlapj\u00e1n.\n\n\nAzt \u00edrt\u00e1k, a szennyv\u00edzmint\u00e1k koronav\u00edrus-koncentr\u00e1ci\u00f3ja t\u00f6bb h\u00e9t t\u00e1vlat\u00e1ban lass\u00fa emelked\u00e9st mutat.\n\u00a0\u00a0\u00a0\u00a0A 38. h\u00e9ten a vizsg\u00e1lt magyarorsz\u00e1gi v\u00e1rosok t\u00f6bbs\u00e9g\u00e9t stagn\u00e1l\u00f3 tendencia jellemezte, enyhe emelked\u00e9s l\u00e1that\u00f3 B\u00e9k\u00e9scsab\u00e1n, Debrecenben, Ny\u00edregyh\u00e1z\u00e1n, Szolnokon, valamint a Budapest k\u00f6rny\u00e9ki agglomer\u00e1ci\u00f3s telep\u00fcl\u00e9sek - T\u00f6k\u00f6l, Biatorb\u00e1gy, Szigetszentmikl\u00f3s, Budakeszi, Sz\u00e1zhalombatta - k\u00f6z\u00f6s mint\u00e1j\u00e1ban. Cs\u00f6kken\u00e9s Gy\u0151r\u00f6tt \u00e9s Kaposv\u00e1ron volt megfigyelhet\u0151.\u00a0\u00a0\n\u00a0\u00a0\u00a0\u00a0A vizsg\u00e1lt helysz\u00ednek k\u00f6z\u00fcl 12 minta koncentr\u00e1ci\u00f3ja az alacsony tartom\u00e1nyba, m\u00edg 10 minta a m\u00e9rs\u00e9kelt tartom\u00e1nyba esik - tett\u00e9k hozz\u00e1.\n\nMTI 2021. szeptember 28.\n\n"}]