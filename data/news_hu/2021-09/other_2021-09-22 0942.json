[{"date": "2021-09-22 09:42", "url": "https://koronavirus.gov.hu/cikkek/varga-mihaly-az-adohivatal-mar-keszul-gyermeket-nevelok-szja-visszateritesek-kifizetesere-", "h1": "Varga Mih\u00e1ly: az ad\u00f3hivatal m\u00e1r k\u00e9sz\u00fcl a gyermeket nevel\u0151k szja-visszat\u00e9r\u00edt\u00e9sek kifizet\u00e9s\u00e9re", "body": "\nA Nemzeti Ad\u00f3- \u00e9s V\u00e1mhivatal (NAV) tartani fogja a sz\u00e1m\u00e1ra megjel\u00f6lt hat\u00e1rid\u0151t, a hat\u00f3s\u00e1g k\u00e9sz\u00fcl arra, hogy 2022 febru\u00e1rj\u00e1ban minden \u00e9rintett megkapja az \u0151t megillet\u0151 szem\u00e9lyi j\u00f6vedelemad\u00f3-visszat\u00e9r\u00edt\u00e9st - mondta el Varga Mih\u00e1ly p\u00e9nz\u00fcgyminiszter a Magyar Nemzetnek.\n\n\nA lap szerdai sz\u00e1m\u00e1ban megjelent cikkben a t\u00e1rcavezet\u0151 eml\u00e9keztetett, j\u00f6v\u0151 febru\u00e1rban 1,9 milli\u00f3 sz\u00fcl\u0151 megkapja az szja-visszat\u00e9r\u00edt\u00e9st. Ez 600 milli\u00e1rd forintot jelent.\n\u00a0\u00a0\u00a0\u00a0A p\u00e9nz\u00fcgyi korm\u00e1nyzat m\u00e1r k\u00e9sz\u00fcl arra, hogy a befizetett szja-t a k\u00f6vetkez\u0151 \u00e9v elej\u00e9n a csal\u00e1dok visszakapj\u00e1k. A r\u00e9szletszab\u00e1lyokr\u00f3l \u0151sszel d\u00f6nt a korm\u00e1ny - mondta Varga Mih\u00e1ly.\n\u00a0\u00a0\u00a0\u00a0A p\u00e9nz\u00fcgyminiszter megjegyezte, hogy a legfontosabb felt\u00e9tel a jelenlegi sz\u00e1m\u00edt\u00e1sok szerint k\u00f6nnyen teljes\u00fclhet.\n\u00a0\u00a0\u00a0\u00a0A P\u00e9nz\u00fcgyminiszt\u00e9rium \u00fagy sz\u00e1mol, ha folytat\u00f3dik a gazdas\u00e1g \u00fajraind\u00edt\u00e1sa, id\u00e9n ak\u00e1r a h\u00e9t sz\u00e1zal\u00e9kot is el\u00e9rheti a magyar gazdas\u00e1g n\u00f6veked\u00e9se - mutatott r\u00e1 a miniszter.\n\nMTI 2021. szeptember 22.\n\n"}]