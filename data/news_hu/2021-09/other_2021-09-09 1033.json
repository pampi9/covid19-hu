[{"date": "2021-09-09 10:33", "url": "https://koronavirus.gov.hu/cikkek/225-ezer-18-ev-alatti-diak-vette-fel-eddig-az-oltast", "h1": "225 ezer 18 \u00e9v alatti di\u00e1k vette fel eddig az olt\u00e1st", "body": "\nAz internetes id\u0151pontfoglal\u00e1ssal \u00e9s az iskolai olt\u00e1sokkal egy\u00fctt m\u00e1r 225 ezer 12-17 \u00e9v k\u00f6z\u00f6tti di\u00e1k vette fel eddig az olt\u00e1st, \u00edgy tov\u00e1bb n\u00f6vekedett az oktat\u00e1s biztons\u00e1ga. A 18-19 \u00e9ves koroszt\u00e1ly 60%-a m\u00e1r beoltatta mag\u00e1t, ebben a koroszt\u00e1lyban 121 ezer fiatal \u00e9lt m\u00e1r az olt\u00e1s lehet\u0151s\u00e9g\u00e9vel.\u00a0M\u00falt h\u00e9ten t\u00f6bb mint k\u00e9tezer helysz\u00ednen szerveztek iskolai olt\u00e1st \u00e9s ott \u00e9s k\u00f6zel 47 ezer di\u00e1k jelent meg, a m\u00e1sodik olt\u00e1st szeptember m\u00e1sodik fel\u00e9ben kapj\u00e1k meg a di\u00e1kok. Emellett tov\u00e1bbra is folyamatosan nyitva az internetes regisztr\u00e1ci\u00f3 \u00e9s id\u0151pontfoglal\u00e1s lehet\u0151s\u00e9ge minden 12 \u00e9v felettinek.\n\n\nA korm\u00e1ny c\u00e9lja, hogy az iskol\u00e1k tov\u00e1bbra is\u00a0zavartalanul, jelenl\u00e9ti oktat\u00e1sban m\u0171k\u00f6djenek, hiszen a munk\u00e1ba j\u00e1r\u00f3 sz\u00fcl\u0151knek \u00e9s a gyermekeknek is ez a legjobb. Ez\u00e9rt tov\u00e1bbra is az olt\u00e1st javasoljuk a di\u00e1koknak \u00e9s a pedag\u00f3gusoknak is, hiszen az olt\u00e1s adja a leger\u0151sebb v\u00e9delmet a v\u00edrus ellen.\nA 12 \u00e9v feletti gyerekeket, fiatalokat tov\u00e1bbra is k\u00f6nnyed\u00e9n lehet regisztr\u00e1lni a\u00a0www.vakcinainfo.gov.hu\u00a0holnapon, majd a regisztr\u00e1ci\u00f3 \u00e9rv\u00e9nyes\u00edt\u00e9s\u00e9t k\u00f6vet\u0151en id\u0151pontot is lehet foglalni a k\u00f3rh\u00e1zi olt\u00f3pontokra a\u00a0www.eeszt.gov.hu\u00a0honlapon.\u00a0\u00a0Ugyanez m\u00e9g azon pedag\u00f3gusra \u00e9s iskolai dolgoz\u00f3ra is igaz, aki esetleg m\u00e9g nem vette fel az olt\u00e1st. A m\u00e1r kor\u00e1bban beoltott pedag\u00f3gusok \u00e9s iskolai dolgoz\u00f3k ak\u00e1r m\u00e1r a harmadik olt\u00e1sra is tudnak id\u0151pontot foglalni.\n\n"}]