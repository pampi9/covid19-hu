[{"date": "2021-09-20 16:26", "url": "https://koronavirus.gov.hu/cikkek/nnk-lassan-de-tovabbra-novekszik-szennyviz-koronavirus-koncentracioja", "h1": " NNK: lassan, de tov\u00e1bbra is n\u00f6vekszik a szennyv\u00edz koronav\u00edrus-koncentr\u00e1ci\u00f3ja", "body": "\nLassan, de tov\u00e1bbra is n\u00f6vekszik a szennyv\u00edz koronav\u00edrus-koncentr\u00e1ci\u00f3ja - k\u00f6z\u00f6lte a Nemzeti N\u00e9peg\u00e9szs\u00e9g\u00fcgyi K\u00f6zpont (NNK) a legfrissebb adatokat ismertetve h\u00e9tf\u0151n a honlapj\u00e1n.\n\n\nMint \u00edrt\u00e1k, a 37. h\u00e9ten a szennyv\u00edzmint\u00e1k koronav\u00edrus-koncentr\u00e1ci\u00f3ja orsz\u00e1gos \u00e1tlagot tekintve tov\u00e1bbra is lass\u00fa emelked\u00e9st mutat.\n\u00a0\u00a0\u00a0\u00a0A vizsg\u00e1lt telep\u00fcl\u00e9sek z\u00f6m\u00e9t stagn\u00e1l\u00f3 tendencia jellemzi, azonban P\u00e9csett \u00e9s Sz\u00e9kesfeh\u00e9rv\u00e1ron n\u00f6veked\u00e9s, m\u00edg Szolnok eset\u00e9ben cs\u00f6kken\u00e9s tapasztalhat\u00f3 - tett\u00e9k hozz\u00e1.\n\u00a0\u00a0\u00a0\u00a0Az NNK t\u00e1j\u00e9koztat\u00e1sa szerint 13 v\u00e1rosban tov\u00e1bbra is alacsony, kilenc mintav\u00e9teli helyen pedig m\u00e9rs\u00e9kelt a koncentr\u00e1ci\u00f3.\n\n\nMTI 2021. szeptember 20.\n\n"}]