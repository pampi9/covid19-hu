[{"date": "2021-09-24 08:50", "url": "https://koronavirus.gov.hu/cikkek/5-millio-874-ezer-beoltott-531-az-uj-fertozott-elhunyt-6-beteg", "h1": "5 milli\u00f3 874 ezer a beoltott, 531 az \u00faj fert\u0151z\u00f6tt, elhunyt 6 beteg", "body": "\nA beoltottak sz\u00e1ma 5 873\u00a0523, k\u00f6z\u00fcl\u00fck 5 615\u00a0273 f\u0151 m\u00e1r a m\u00e1sodik olt\u00e1s\u00e1t is megkapta, 691 ezren pedig m\u00e1r a harmadik olt\u00e1st is felvett\u00e9k. 531 \u00faj fert\u0151z\u00f6ttet igazoltak, ezzel a j\u00e1rv\u00e1ny kezdete \u00f3ta \u00f6sszesen 820\u00a0078 f\u0151re n\u0151tt a beazonos\u00edtott fert\u0151z\u00f6ttek sz\u00e1ma. Elhunyt 6 beteg, \u00edgy az elhunytak sz\u00e1ma 30\u00a0151 f\u0151re emelkedett. A gy\u00f3gyultak sz\u00e1ma folyamatosan n\u0151, jelenleg 781\u00a0794 f\u0151, az akt\u00edv fert\u0151z\u00f6ttek sz\u00e1ma pedig 8\u00a0133 f\u0151re emelkedett. 438 koronav\u00edrusos beteget \u00e1polnak k\u00f3rh\u00e1zban, k\u00f6z\u00fcl\u00fck 54-en vannak l\u00e9legeztet\u0151g\u00e9pen. Orb\u00e1n Viktor minisztereln\u00f6k a ma reggeli r\u00e1di\u00f3interj\u00faban felh\u00edvta a figyelmet, hogy a v\u00edrus ellen csak az olt\u00e1s seg\u00edt, \u00e9s az oltatlanok egy s\u00falyos betegs\u00e9g kock\u00e1zat\u00e1nak vannak kit\u00e9ve, ez\u00e9rt fontos, hogy \u0151k is \u00e9ljenek az olt\u00e1s lehet\u0151s\u00e9g\u00e9vel.\n\nOrb\u00e1n Viktor besz\u00e1molt tov\u00e1bb\u00e1 a gazdas\u00e1g \u00fajraind\u00edt\u00e1s\u00e1r\u00f3l, amely eddig minden v\u00e1rakoz\u00e1st fel\u00fclm\u00fal\u00f3an siker\u00fclt, \u00edgy a korm\u00e1ny m\u00e1r dolgozik a\u00a0gyermekes sz\u00fcl\u0151k ad\u00f3visszat\u00e9r\u00edt\u00e9s\u00e9nek r\u00e9szletszab\u00e1lyain, amit a nemzeti konzult\u00e1ci\u00f3 is meger\u0151s\u00edtett. A korm\u00e1ny t\u00e1rgyal tov\u00e1bb\u00e1 a minim\u00e1lb\u00e9r 200 ezer forintra emel\u00e9s\u00e9r\u0151l, \u00e9s k\u00e9sz\u00fcl a 13. havi nyugd\u00edj vissza\u00e9p\u00edt\u00e9s\u00e9nek folytat\u00e1s\u00e1ra.\nA beoltottak kevesebb mint 1%-a betegszik meg, \u00e9s a betegs\u00e9g lefoly\u00e1sa az oltottakn\u00e1l \u00e1ltal\u00e1ban j\u00f3val enyh\u00e9bb. A magyar lakoss\u00e1g t\u00f6bbs\u00e9ge regisztr\u00e1lt v\u00e9d\u0151olt\u00e1sra \u00e9s m\u00e1r fel is vette azt, aki m\u00e9g nem, az tov\u00e1bbra is megteheti a\u00a0www.vakcinainfo.gov.hu\u00a0honlapon. A regisztr\u00e1ci\u00f3 ut\u00e1n a h\u00e1ziorvosn\u00e1l \u00e9s az interneten is lehet\u0151s\u00e9g van olt\u00e1sra id\u0151pontot foglalni:\u00a0www.eeszt.gov.hu\n\n\n\n\n\n\n\nVakcinainf\u00f3\nwww.vakcinainfo.gov.hu\nEzen az oldalon lehet regisztr\u00e1lni a koronav\u00edrus elleni olt\u00e1sra. Az olt\u00e1s \u00f6nk\u00e9ntes \u00e9s ingyenes. Amennyiben szeretn\u00e9 beoltatni mag\u00e1t, regisztr\u00e1ljon most.\n\n\n\n\nEzen a h\u00e9ten visszat\u00e9rnek az olt\u00f3orvosok az iskol\u00e1ba, hogy beadj\u00e1k a m\u00e1sodik olt\u00e1sokat a tan\u00e9v elej\u00e9n beoltott di\u00e1koknak. Emellett ez a m\u00e9g beoltatlan 12 \u00e9v feletti di\u00e1kok sz\u00e1m\u00e1ra is \u00fajabb lehet\u0151s\u00e9g az olt\u00e1s felv\u00e9tel\u00e9re.\u00a0\nAz \u00e1toltotts\u00e1g tov\u00e1bbi n\u00f6vel\u00e9se\u00a0\u00e9s a koronav\u00edrus-fert\u0151z\u00e9s s\u00falyos lefoly\u00e1s\u00e1nak megel\u0151z\u00e9se \u00e9rdek\u00e9ben az internetes id\u0151pontfoglal\u00f3ban a hat\u00e1rid\u0151n t\u00fali, valamilyen okn\u00e1l fogva elmaradt m\u00e1sodik olt\u00e1sokra is lehet m\u00e1r id\u0151pontot foglalni. Teh\u00e1t \u00edgy az is k\u00f6nnyen be tudja p\u00f3tolni a m\u00e1sodik olt\u00e1s\u00e1t, akinek m\u00e1r kor\u00e1bban fel kellett volna vennie azt, de elmulasztotta.\u00a0 Sz\u00e1mukra az id\u0151pontfoglal\u00f3 ugyanazt a vakcin\u00e1t\u00a0 aj\u00e1nlja fel, amellyel az els\u0151 olt\u00e1s is t\u00f6rt\u00e9nt.\u00a0https://koronavirus.gov.hu/cikkek/az-elmaradt-masodik-oltasokra-lehet-mar-idopontot-foglalni\n\n\n\n\n\n\n\n\n\n\n\nAz elmaradt m\u00e1sodik olt\u00e1sokra is lehet m\u00e1r id\u0151pontot foglalni\nkoronavirus.gov.hu\nAz \u00e1toltotts\u00e1g tov\u00e1bbi n\u00f6vel\u00e9se \u00e9s a koronav\u00edrus-fert\u0151z\u00e9s s\u00falyos lefoly\u00e1s\u00e1nak megel\u0151z\u00e9se \u00e9rdek\u00e9ben m\u00e1t\u00f3l az internetes id\u0151pontfoglal\u00f3ban a hat\u00e1rid\u0151n t\u00fali, valamilyen okn\u00e1l fogva elmaradt m\u00e1sodik olt\u00e1sokra is lehet m\u00e1r id\u0151pontot foglalni. Teh\u00e1t \u00edgy az is k\u00f6nnyen be tudja p\u00f3tolni a m\u00e1sodik olt\u00e1s\u00e1t, akinek m\u00e1r kor\u00e1bban fel kellett volna vennie azt, de elmulasztotta.\u00a0\n\n\n\n\n\n\n\n\nA\u00a0 parlament kedden t\u00e1rgyalt a koronav\u00edrus-j\u00e1rv\u00e1ny miatt elrendelt vesz\u00e9lyhelyzet 2022. janu\u00e1r 1-j\u00e9ig t\u00f6rt\u00e9n\u0151 meghosszabb\u00edt\u00e1s\u00e1r\u00f3l, melyre az\u00e9rt van sz\u00fcks\u00e9g, mert a\u00a0 j\u00e1rv\u00e1ny tov\u00e1bbra is jelen van, a delta v\u00edrusmut\u00e1ns haz\u00e1nkban is terjed, a sikeres v\u00e9dekez\u00e9s \u00e9rdek\u00e9ben a gyors cselekv\u0151k\u00e9pess\u00e9get tov\u00e1bbra is fenn kell tartani.\n\u00a0\n\n"}]