[{"date": "2021-09-20 13:19", "url": "https://koronavirus.gov.hu/cikkek/jovo-heten-lesz-iskolai-oltasi-akcio-", "h1": "Ezen a h\u00e9ten is zajlik az iskolai olt\u00e1si akci\u00f3", "body": "\nEzen a h\u00e9ten visszat\u00e9rtek az olt\u00f3orvosok az iskol\u00e1ba, hogy beadj\u00e1k a m\u00e1sodik olt\u00e1sokat a tan\u00e9v elej\u00e9n beoltott di\u00e1koknak. A di\u00e1kok\u00a0 m\u00e1r az els\u0151 olt\u00e1s sor\u00e1n megkapt\u00e1k a m\u00e1sodik olt\u00e1s pontos\u00a0 id\u0151pontj\u00e1t \u00e9s helysz\u00edn\u00e9t. Emellett ez a m\u00e9g beoltatlan 12 \u00e9v feletti di\u00e1kok sz\u00e1m\u00e1ra is \u00fajabb lehet\u0151s\u00e9g az olt\u00e1s felv\u00e9tel\u00e9re. K\u00e9rj\u00fck, hogy az olt\u00e1st ig\u00e9nyl\u0151 sz\u00fcl\u0151k jelezz\u00e9k ezt az ig\u00e9ny\u00fcket az iskola fel\u00e9.\n\n\nAz internetes id\u0151pontfoglal\u00e1ssal \u00e9s az iskolai olt\u00e1sokkal egy\u00fctt m\u00e1r 228 ezer 12-17 \u00e9v k\u00f6z\u00f6tti di\u00e1k vette fel eddig az olt\u00e1st, \u00edgy tov\u00e1bb n\u00f6vekedett az oktat\u00e1s biztons\u00e1ga. A 18-19 \u00e9ves koroszt\u00e1ly 61%-a m\u00e1r beoltatta mag\u00e1t, ebben a koroszt\u00e1lyban 121\u00a0ezer fiatal \u00e9lt m\u00e1r az olt\u00e1s lehet\u0151s\u00e9g\u00e9vel.\u00a0\nAz iskolai olt\u00e1sok els\u0151 fordul\u00f3j\u00e1n\u00a0 t\u00f6bb mint k\u00e9tezer helysz\u00ednen k\u00f6zel 47 ezer di\u00e1kot oltottak be. Emellett tov\u00e1bbra is folyamatosan nyitva az internetes regisztr\u00e1ci\u00f3 \u00e9s id\u0151pontfoglal\u00e1s lehet\u0151s\u00e9ge minden 12 \u00e9v felettinek.\nA korm\u00e1ny c\u00e9lja, hogy az iskol\u00e1k tov\u00e1bbra is\u00a0zavartalanul, jelenl\u00e9ti oktat\u00e1sban m\u0171k\u00f6djenek, hiszen a munk\u00e1ba j\u00e1r\u00f3 sz\u00fcl\u0151knek \u00e9s a gyermekeknek is ez a legjobb. Ez\u00e9rt tov\u00e1bbra is az olt\u00e1st javasoljuk a di\u00e1koknak \u00e9s a pedag\u00f3gusoknak is, hiszen az olt\u00e1s adja a leger\u0151sebb v\u00e9delmet a v\u00edrus ellen.\nA 12 \u00e9v feletti gyerekeket, fiatalokat tov\u00e1bbra is k\u00f6nnyed\u00e9n lehet regisztr\u00e1lni a\u00a0www.vakcinainfo.gov.hu\u00a0holnapon, majd a regisztr\u00e1ci\u00f3 \u00e9rv\u00e9nyes\u00edt\u00e9s\u00e9t k\u00f6vet\u0151en id\u0151pontot is lehet foglalni a k\u00f3rh\u00e1zi olt\u00f3pontokra a\u00a0www.eeszt.gov.hu\u00a0honlapon.\u00a0\u00a0Ugyanez m\u00e9g azon pedag\u00f3gusra \u00e9s iskolai dolgoz\u00f3ra is igaz, aki esetleg m\u00e9g nem vette fel az olt\u00e1st. A m\u00e1r kor\u00e1bban beoltott pedag\u00f3gusok \u00e9s iskolai dolgoz\u00f3k ak\u00e1r az elmaradt m\u00e1sodik \u00e9s a harmadik olt\u00e1sra is tudnak id\u0151pontot foglalni.\n\n"}]