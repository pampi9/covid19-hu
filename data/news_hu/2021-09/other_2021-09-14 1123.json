[{"date": "2021-09-14 11:23", "url": "https://koronavirus.gov.hu/cikkek/36-het-lassan-novekszik-szennyviz-koronavirus-koncentracioja", "h1": "36. h\u00e9t: Lassan n\u00f6vekszik a szennyv\u00edz koronav\u00edrus koncentr\u00e1ci\u00f3ja", "body": "\nA szennyv\u00edzmint\u00e1k SARS-CoV-2 koronav\u00edrus koncentr\u00e1ci\u00f3ja hosszabb id\u0151t\u00e1vot tekintve lassan emelkedik, m\u00edg a heti m\u00e9r\u00e9si eredm\u00e9nyek jellegzetes ingadoz\u00e1st mutatnak. Az egyes v\u00e1rosok szennyv\u00edz mint\u00e1i k\u00f6z\u00fcl aktu\u00e1lisan n\u00f6vekszik Budapest, Gy\u0151r \u00e9s Kaposv\u00e1r, m\u00edg cs\u00f6kken\u00e9s tapasztalhat\u00f3 a budapesti agglomer\u00e1ci\u00f3s telep\u00fcl\u00e9sek (T\u00f6k\u00f6l, Biatorb\u00e1gy, Szigetszentmikl\u00f3s, Budakeszi, Sz\u00e1zhalombatta) k\u00f6z\u00f6s mint\u00e1ja, tov\u00e1bb\u00e1 Kecskem\u00e9t, P\u00e9cs \u00e9s Szombathely eset\u00e9ben. A vizsg\u00e1lt v\u00e1rosok t\u00f6bbs\u00e9g\u00e9ben (14 helyen) tov\u00e1bbra is alacsony a v\u00edrus-koncentr\u00e1ci\u00f3, m\u00edg 8 mintav\u00e9teli helyen a m\u00e9rs\u00e9kelt tartom\u00e1nyba esik.\n\n\n\n"}]