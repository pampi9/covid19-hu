[{"date": "2021-09-14 08:51", "url": "https://koronavirus.gov.hu/cikkek/5-millio-844-ezer-beoltott-246-az-uj-fertozott-elhunyt-4-beteg", "h1": "5 milli\u00f3 844 ezer a beoltott, 246 az \u00faj fert\u0151z\u00f6tt, elhunyt 4 beteg", "body": "\nA beoltottak sz\u00e1ma 5 843\u00a0502, k\u00f6z\u00fcl\u00fck 5 549\u00a0383 f\u0151 m\u00e1r a m\u00e1sodik olt\u00e1s\u00e1t is megkapta, 525 ezren pedig m\u00e1r a harmadik olt\u00e1st is felvett\u00e9k. 246 \u00faj fert\u0151z\u00f6ttet igazoltak, ezzel a j\u00e1rv\u00e1ny kezdete \u00f3ta \u00f6sszesen 815\u00a0851 f\u0151re n\u0151tt a beazonos\u00edtott fert\u0151z\u00f6ttek sz\u00e1ma. Elhunyt 4 beteg, \u00edgy az elhunytak sz\u00e1ma 30\u00a0102 f\u0151re emelkedett. A gy\u00f3gyultak sz\u00e1ma folyamatosan n\u0151, jelenleg 779\u00a0114 f\u0151, az akt\u00edv fert\u0151z\u00f6ttek sz\u00e1ma pedig 6\u00a0635 f\u0151re emelkedett. 300 koronav\u00edrusos beteget \u00e1polnak k\u00f3rh\u00e1zban, k\u00f6z\u00fcl\u00fck 43-an vannak l\u00e9legeztet\u0151g\u00e9pen. A koronav\u00edrus ellen az egyetlen hat\u00e9kony megold\u00e1s az olt\u00e1s. A legnagyobb vesz\u00e9lyben a beoltatlanok vannak, ez\u00e9rt k\u00e9rj\u00fck \u0151ket, hogy regisztr\u00e1ljanak \u00e9s vegy\u00e9k fel az olt\u00e1st miel\u0151bb.\n\nA delta v\u00edrusmut\u00e1ns t\u00f6bb eur\u00f3pai orsz\u00e1gban \u00e9s m\u00e1r haz\u00e1nkban is terjed. Az olt\u00e1s azonban m\u0171k\u00f6dik, minden m\u00e1s v\u00e9dekez\u00e9si m\u00f3dszern\u00e9l hat\u00e9konyabb. A beoltottak kevesebb mint 1%-a betegszik meg, \u00e9s a betegs\u00e9g lefoly\u00e1sa az oltottakn\u00e1l \u00e1ltal\u00e1ban j\u00f3val enyh\u00e9bb. A magyar lakoss\u00e1g t\u00f6bbs\u00e9ge regisztr\u00e1lt v\u00e9d\u0151olt\u00e1sra \u00e9s m\u00e1r fel is vette azt, aki m\u00e9g nem, az tov\u00e1bbra is megteheti a\u00a0www.vakcinainfo.gov.hu\u00a0honlapon. A regisztr\u00e1ci\u00f3 ut\u00e1n a h\u00e1ziorvosn\u00e1l \u00e9s az interneten is lehet\u0151s\u00e9g van olt\u00e1sra id\u0151pontot foglalni:\u00a0www.eeszt.gov.hu\n\n\n\n\n\n\n\nVakcinainf\u00f3\nwww.vakcinainfo.gov.hu\nEzen az oldalon lehet regisztr\u00e1lni a koronav\u00edrus elleni olt\u00e1sra. Az olt\u00e1s \u00f6nk\u00e9ntes \u00e9s ingyenes. Amennyiben szeretn\u00e9 beoltatni mag\u00e1t, regisztr\u00e1ljon most.\n\n\n\n\nA harmadik olt\u00e1sra is folyamatosan lehet id\u0151pontot foglalni.\u00a0Az id\u0151seknek, kr\u00f3nikus \u00e9s legyeng\u00fclt immunrendszer\u0171 betegeknek k\u00fcl\u00f6n\u00f6sen aj\u00e1nlott a harmadik olt\u00e1s. R\u00e9szletek:\u00a0https://koronavirus.gov.hu/cikkek/magyarorszag-az-elso-ahol-mar-harmadik-oltasra-lehet-idopontot-foglalni\nT\u00f6bb mint 1,4 milli\u00f3an t\u00f6lt\u00f6tt\u00e9k ki a j\u00e1rv\u00e1ny ut\u00e1ni \u00e9letr\u0151l sz\u00f3l\u00f3 nemzeti konzult\u00e1ci\u00f3t. A v\u00e1laszad\u00f3k szerint Magyarorsz\u00e1got meg kell er\u0151s\u00edteni, hogy egy vesz\u00e9lyesebb korszakban is meg tudjon felelni a kih\u00edv\u00e1soknak. Egyet\u00e9rt\u00e9s mutatkozik tov\u00e1bb\u00e1 az ad\u00f3k cs\u00f6kkent\u00e9s\u00e9n \u00e9s a csal\u00e1dok t\u00e1mogat\u00e1s\u00e1n alapul\u00f3 korm\u00e1nyzati politik\u00e1nak. A konzulta\u0301cio\u0301 eredme\u0301nye ira\u0301nyado\u0301 a korma\u0301ny sza\u0301ma\u0301ra, az ebb\u0151l fakad\u00f3 d\u00f6nt\u00e9seket pedig hamarosan meghozza.\n\n"}]