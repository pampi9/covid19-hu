[{"date": "2021-09-08 13:51", "url": "https://koronavirus.gov.hu/cikkek/kormanyszovivo-nemzeti-konzultacio-eredmenye-mindig-iranyado-kormany-szamara-", "h1": "Korm\u00e1nysz\u00f3viv\u0151: a nemzeti konzulta\u0301cio\u0301 eredme\u0301nye mindig ira\u0301nyado\u0301 a korma\u0301ny sza\u0301ma\u0301ra", "body": "\n\u00a0A nemzeti konzult\u00e1ci\u00f3 eredm\u00e9nyeit ismertetve a korm\u00e1nysz\u00f3viv\u0151 eml\u00e9keztetett: az els\u0151 k\u00e9rd\u00e9s arra vonatkozott, milyen legyen a j\u00e1rv\u00e1ny ut\u00e1ni \u00e9let. A v\u00e1laszad\u00f3k 96 sz\u00e1zal\u00e9ka egyet\u00e9rtett abban, hogy Magyarorsz\u00e1got meg kell er\u0151s\u00edteni, hogy egy vesz\u00e9lyesebb korszakban is meg tudjon felelni az \u00faj kih\u00edv\u00e1soknak. Kiemelte, hogy a k\u00e9rd\u0151\u00edv\u00e9t kit\u00f6lt\u0151k 97 sz\u00e1zal\u00e9ka gondolta \u00fagy, hogy a gyermek nevel\u00e9se kiz\u00e1r\u00f3lag a sz\u00fcl\u0151k feladata \u00e9s felel\u0151ss\u00e9ge.\n\n\nSzentkir\u00e1lyi Alexandra hozz\u00e1tette: a magyar emberek szerint helyes, hogy t\u00f6rv\u00e9ny korl\u00e1tozza \"a kiskor\u00faakra ir\u00e1nyul\u00f3\" LMBTQ-propagand\u00e1t.\n\u00a0\u00a0\u00a0\u00a0A korm\u00e1nysz\u00f3viv\u0151 k\u00f6sz\u00f6netet mondott annak a t\u00f6bb mint 1,4 milli\u00f3 embernek, aki kit\u00f6lt\u00f6tte a nemzeti konzult\u00e1ci\u00f3s k\u00e9rd\u0151\u00edvet.\n\u00a0\u00a0\u00a0\u00a0Az eredm\u00e9nyeket ismertetve eml\u00e9keztetett: az els\u0151 k\u00e9rd\u00e9s arra vonatkozott, milyen legyen a j\u00e1rv\u00e1ny ut\u00e1ni \u00e9let. A v\u00e1laszad\u00f3k 96 sz\u00e1zal\u00e9ka egyet\u00e9rtett abban: Magyarorsz\u00e1got meg kell er\u0151s\u00edteni, hogy egy vesz\u00e9lyesebb korszakban is meg tudjon felelni az \u00faj kih\u00edv\u00e1soknak - mondta a korm\u00e1nysz\u00f3viv\u0151 szerdai Facebook-vide\u00f3j\u00e1ban.\n\u00a0\u00a0\u00a0\u00a0\"M\u00e9g enn\u00e9l is t\u00f6bb ember, a v\u00e1laszad\u00f3k 98 sz\u00e1zal\u00e9ka gondolta \u00fagy, hogy Magyarorsz\u00e1gnak ki kell \u00e1llnia az \u00e9rdekei mellett, hogy nem engedhet\u00fcnk Br\u00fcsszel zsarol\u00e1s\u00e1nak. A magyar emberek vil\u00e1gos \u00fczenetet k\u00fcldtek: nem k\u00e9rnek a gy\u00e1mkod\u00e1sb\u00f3l!\" - hangs\u00falyozta a korm\u00e1nysz\u00f3viv\u0151.\n\u00a0\n\n\u00a0 \u00a0 A konzult\u00e1ci\u00f3t kit\u00f6lt\u0151k 97 sz\u00e1zal\u00e9ka gondolta \u00fagy, hogy a gyermek nevel\u00e9se kiz\u00e1r\u00f3lag a sz\u00fcl\u0151k feladata \u00e9s felel\u0151ss\u00e9ge - mondta Szentkir\u00e1lyi Alexandra, hozz\u00e1t\u00e9ve, a magyar emberek szerint helyes, hogy t\u00f6rv\u00e9ny korl\u00e1tozza a kiskor\u00faakra ir\u00e1nyul\u00f3 LMBTQ-propagand\u00e1t.\n\u00a0\u00a0\u00a0\u00a0A korm\u00e1nysz\u00f3viv\u0151 k\u00f6z\u00f6lte, 99 sz\u00e1zal\u00e9kos egyet\u00e9rt\u00e9s van abban is, hogy ne a csal\u00e1dok, hanem a multinacion\u00e1lis nagyv\u00e1llalatok fizess\u00e9k meg a k\u00f6rnyezetrombol\u00f3 tev\u00e9kenys\u00e9g\u00fck \u00e1r\u00e1t. \u00dagy fogalmazott: \"Az emberek nem k\u00e9rnek a br\u00fcsszeli kl\u00edmaad\u00f3kb\u00f3l, nem szeretn\u00e9k, hogy a k\u00f6rnyezetszennyez\u00e9s \u00e9s a kl\u00edmav\u00e1ltoz\u00e1s k\u00f6lts\u00e9geit a magasabb rezsi\u00e1rakon kereszt\u00fcl nekik kelljen megfizetni\u00fck.\"\n\u00a0\u00a0\u00a0\u00a0Kit\u00e9rt arra: a koronav\u00edrus-v\u00e1ls\u00e1g r\u00e1mutatott, milyen az, amikor egy orsz\u00e1g kiszolg\u00e1ltatott. a nemzeti konzult\u00e1ci\u00f3t kit\u00f6lt\u00f6k 94 sz\u00e1zal\u00e9ka \u00edt\u00e9lte meg \u00fagy, hogy sz\u00fcks\u00e9g van magyar vakcinagy\u00e1rra.\n\u00a0\u00a0\u00a0\u00a0\"A nemzeti vakcinagy\u00e1r lehet\u0151v\u00e9 teszi, hogy hat\u00e9konyan, nem m\u00e1soknak kiszolg\u00e1ltatva tudjunk v\u00e9dekezni a j\u00f6v\u0151ben is\" - hangs\u00falyozta a korm\u00e1nysz\u00f3viv\u0151.\n\u00a0\u00a0\u00a0\u00a0Szentkir\u00e1lyi Alexandra azt mondta: a korm\u00e1ny sz\u00e1m\u00e1ra a nemzeti konzult\u00e1ci\u00f3 eredm\u00e9nye mindig ir\u00e1nyad\u00f3, ez\u00e9rt napirenden vannak ezek a k\u00e9rd\u00e9sek, a d\u00f6nt\u00e9sekr\u0151l majd besz\u00e1molnak.\nMTI 2021. szeptember 8.\n\n"}]