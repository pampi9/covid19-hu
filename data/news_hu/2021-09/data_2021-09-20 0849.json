[{"date": "2021-09-20 08:49", "url": "https://koronavirus.gov.hu/cikkek/5-millio-860-ezer-beoltott-1072-az-uj-fertozott-elhunyt-13-beteg", "h1": "5 milli\u00f3 860 ezer a beoltott, 1072 az \u00faj fert\u0151z\u00f6tt, elhunyt 13 beteg", "body": "\nA h\u00e9tv\u00e9gi \u00f6sszes\u00edtett adatokat k\u00f6z\u00f6lj\u00fck. A beoltottak sz\u00e1ma 5 859 814, k\u00f6z\u00fcl\u00fck 5 571 043 f\u0151 m\u00e1r a m\u00e1sodik olt\u00e1s\u00e1t is megkapta, 612 ezren pedig m\u00e1r a harmadik olt\u00e1st is felvett\u00e9k. Az elm\u00falt h\u00e1rom napban \u00f6sszesen 1072 \u00faj fert\u0151z\u00f6ttet igazoltak, ezzel a j\u00e1rv\u00e1ny kezdete \u00f3ta \u00f6sszesen 818 231 f\u0151re n\u0151tt a beazonos\u00edtott fert\u0151z\u00f6ttek sz\u00e1ma. Elhunyt 13 beteg, \u00edgy az elhunytak sz\u00e1ma 30\u00a0136 f\u0151re emelkedett. A gy\u00f3gyultak sz\u00e1ma folyamatosan n\u0151, jelenleg 780 465 f\u0151, az akt\u00edv fert\u0151z\u00f6ttek sz\u00e1ma pedig 7630 f\u0151re emelkedett. 380 koronav\u00edrusos beteget \u00e1polnak k\u00f3rh\u00e1zban, k\u00f6z\u00fcl\u00fck 45-en vannak l\u00e9legeztet\u0151g\u00e9pen. Az \u00faj megbeteged\u00e9seket a delta v\u00edrusmut\u00e1ns okozza, a legnagyobb vesz\u00e9lyben a beoltatlanok vannak, ez\u00e9rt k\u00e9rj\u00fck \u0151ket, hogy regisztr\u00e1ljanak \u00e9s vegy\u00e9k fel az olt\u00e1st miel\u0151bb. Ma megkezd\u0151dik az iskolai olt\u00e1sok m\u00e1sodik k\u00f6re.\n\nA delta v\u00edrusmut\u00e1ns t\u00f6bb eur\u00f3pai orsz\u00e1gban \u00e9s m\u00e1r haz\u00e1nkban is terjed. Az olt\u00e1s azonban m\u0171k\u00f6dik, minden m\u00e1s v\u00e9dekez\u00e9si m\u00f3dszern\u00e9l hat\u00e9konyabb. Ez\u00e9rt m\u00e1r nem a korl\u00e1toz\u00e1sokkal, hanem az olt\u00e1ssal tudunk leghat\u00e1sosabban v\u00e9dekezni a j\u00e1rv\u00e1ny ellen. A beoltottak kevesebb mint 1%-a betegszik meg, \u00e9s a betegs\u00e9g lefoly\u00e1sa az oltottakn\u00e1l \u00e1ltal\u00e1ban j\u00f3val enyh\u00e9bb.\n\u00a0\nA magyar lakoss\u00e1g t\u00f6bbs\u00e9ge regisztr\u00e1lt v\u00e9d\u0151olt\u00e1sra \u00e9s m\u00e1r fel is vette azt, aki m\u00e9g nem, az tov\u00e1bbra is megteheti a\u00a0www.vakcinainfo.gov.hu\u00a0honlapon. A regisztr\u00e1ci\u00f3 ut\u00e1n a h\u00e1ziorvosn\u00e1l \u00e9s az interneten is lehet\u0151s\u00e9g van olt\u00e1sra id\u0151pontot foglalni:\u00a0www.eeszt.gov.hu\n\n\n\n\n\n\n\nVakcinainf\u00f3\nwww.vakcinainfo.gov.hu\nEzen az oldalon lehet regisztr\u00e1lni a koronav\u00edrus elleni olt\u00e1sra. Az olt\u00e1s \u00f6nk\u00e9ntes \u00e9s ingyenes. Amennyiben szeretn\u00e9 beoltatni mag\u00e1t, regisztr\u00e1ljon most.\n\n\n\n\n\u00a0\nMa visszat\u00e9rnek az olt\u00f3orvosok az iskol\u00e1ba, hogy beadj\u00e1k a m\u00e1sodik olt\u00e1sokat a tan\u00e9v elej\u00e9n beoltott di\u00e1koknak. Emellett ez a m\u00e9g beoltatlan 12 \u00e9v feletti di\u00e1kok sz\u00e1m\u00e1ra is \u00fajabb lehet\u0151s\u00e9g az olt\u00e1s felv\u00e9tel\u00e9re.\u00a0\u00d6sszesen eddig\u00a0228 ezer 12-17 \u00e9v k\u00f6z\u00f6tti di\u00e1k vette fel az olt\u00e1st, a\u00a018-19 \u00e9ves koroszt\u00e1lyban is m\u00e1r 121\u00a0ezer fiatal \u00e9lt m\u00e1r az olt\u00e1s lehet\u0151s\u00e9g\u00e9vel.\u00a0\nAz \u00e1toltotts\u00e1g tov\u00e1bbi n\u00f6vel\u00e9se\u00a0\u00e9s a koronav\u00edrus-fert\u0151z\u00e9s s\u00falyos lefoly\u00e1s\u00e1nak megel\u0151z\u00e9se \u00e9rdek\u00e9ben az internetes id\u0151pontfoglal\u00f3ban a hat\u00e1rid\u0151n t\u00fali, valamilyen okn\u00e1l fogva elmaradt m\u00e1sodik olt\u00e1sokra is lehet m\u00e1r id\u0151pontot foglalni. Teh\u00e1t \u00edgy az is k\u00f6nnyen be tudja p\u00f3tolni a m\u00e1sodik olt\u00e1s\u00e1t, akinek m\u00e1r kor\u00e1bban fel kellett volna vennie azt, de elmulasztotta.\u00a0 Sz\u00e1mukra az id\u0151pontfoglal\u00f3 ugyanazt a vakcin\u00e1t\u00a0fogja felaj\u00e1nlani, amellyel az els\u0151 olt\u00e1s is t\u00f6rt\u00e9nt.\u00a0 Akinek m\u00e9g esed\u00e9kes az els\u0151 vagy m\u00e1sodik olt\u00e1sa, az ugyan\u00fagy\u00a0az els\u0151 olt\u00e1s sor\u00e1n fogja megkapni az olt\u00f3helyen a m\u00e1sodik olt\u00e1s id\u0151pontj\u00e1t. Emellett az \u00e9rv\u00e9nyes regisztr\u00e1ci\u00f3val rendelkez\u0151k tov\u00e1bbra is tudnak els\u0151 \u00e9s harmadik olt\u00e1st is foglalni az id\u0151pontfoglal\u00f3ban a k\u00f3rh\u00e1zi olt\u00f3pontokra.\u00a0https://koronavirus.gov.hu/cikkek/az-elmaradt-masodik-oltasokra-lehet-mar-idopontot-foglalni\n\u00a0\nT\u00f6bb mint 1,4 milli\u00f3an t\u00f6lt\u00f6tt\u00e9k ki a j\u00e1rv\u00e1ny ut\u00e1ni \u00e9letr\u0151l sz\u00f3l\u00f3 nemzeti konzult\u00e1ci\u00f3t. A v\u00e1laszad\u00f3k szerint Magyarorsz\u00e1got meg kell er\u0151s\u00edteni, hogy egy vesz\u00e9lyesebb korszakban is meg tudjon felelni a kih\u00edv\u00e1soknak. A v\u00e1laszad\u00f3k els\u00f6pr\u0151 t\u00f6bbs\u00e9ge t\u00e1mogatja\u00a0\u00a0az ad\u00f3cs\u00f6kkent\u00e9s politik\u00e1j\u00e1t\u00a0 \u00e9s a csal\u00e1dok t\u00e1mogat\u00e1s\u00e1t. A konzulta\u0301cio\u0301 eredme\u0301nye ira\u0301nyado\u0301 a korma\u0301ny sza\u0301ma\u0301ra, az ebb\u0151l fakad\u00f3 d\u00f6nt\u00e9seket pedig hamarosan meghozza. Orb\u00e1n Viktor minisztereln\u00f6k felsz\u00f3lal\u00e1s\u00e1val ma kezd\u0151dik az Orsz\u00e1ggy\u0171l\u00e9s \u0151szi \u00fcl\u00e9sszaka, sz\u00f3 lesz t\u00f6bbek k\u00f6z\u00f6tt a lez\u00e1rult nemzeti konzult\u00e1ci\u00f3r\u00f3l, a parlament kedden t\u00e1rgyal a koronav\u00edrus-j\u00e1rv\u00e1ny miatt elrendelt vesz\u00e9lyhelyzet 2022. janu\u00e1r 1-j\u00e9ig t\u00f6rt\u00e9n\u0151 meghosszabb\u00edt\u00e1s\u00e1r\u00f3l is.\n\n"}]