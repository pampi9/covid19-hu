[{"date": "2021-03-31 08:53", "url": "https://koronavirus.gov.hu/cikkek/szijjarto-ujabb-250-ezer-adag-szputnyik-vakcina-erkezett-magyarorszagra", "h1": "Szijj\u00e1rt\u00f3: \u00fajabb 250 ezer adag Szputnyik-vakcina \u00e9rkezett Magyarorsz\u00e1gra", "body": "\n\u00dajabb 250 ezer adag, koronav\u00edrus elleni Szputnyik-vakcina \u00e9rkezett Magyarorsz\u00e1gra - k\u00f6z\u00f6lte a k\u00fclgazdas\u00e1gi \u00e9s k\u00fcl\u00fcgyminiszter szerd\u00e1n a Facebook-oldal\u00e1n.\n\n\nSzijj\u00e1rt\u00f3\u00a0P\u00e9ter a vide\u00f3ban kiemelte, hogy az orosz f\u00e9l az \u00fajabb sz\u00e1ll\u00edtm\u00e1nnyal teljes\u00edtette a szerz\u0151d\u00e9sben m\u00e1rciusra v\u00e1llalt k\u00f6telezetts\u00e9g\u00e9t, \u00e9s f\u00e9lmilli\u00f3 els\u0151 adag olt\u00f3anyagot sz\u00e1ll\u00edtott Magyarorsz\u00e1gra. Ezek bead\u00e1sa ut\u00e1n az olt\u00e1sok m\u00e1sodik adagja is rendben \u00e9s id\u0151ben meg\u00e9rkezik majd - tette hozz\u00e1.\n\u00a0\u00a0\u00a0\u00a0Mint mondta: eddig 1,1 milli\u00f3 orosz \u00e9s szint\u00e9n 1,1 milli\u00f3 adag k\u00ednai olt\u00f3anyag \u00e9rkezett az orsz\u00e1gba, ezek n\u00e9lk\u00fcl \"hatalmas nagy bajban lett\u00fcnk volna.\"\n\u00a0\u00a0\u00a0\u00a0Ha a korm\u00e1ny Br\u00fcsszelre \u00e9s a baloldalra hallgatott volna, \u00e9s nem v\u00e1s\u00e1rolt volna keleti olt\u00f3anyagot, a jelenleg beoltott emberek jelent\u0151s r\u00e9sze m\u00e9g nem kapott volna olt\u00e1st - f\u0171zte hozz\u00e1 a miniszter.\n\u00a0Szijj\u00e1rt\u00f3\u00a0P\u00e9ter szerint a korm\u00e1ny c\u00e9lja, feladata \u00e9s k\u00f6teless\u00e9ge, hogy megv\u00e9dje az emberek \u00e9let\u00e9t \u00e9s eg\u00e9szs\u00e9g\u00e9t, ehhez pedig az olt\u00e1s az egyetlen igazi megold\u00e1s.\n\nMTI 2021. m\u00e1rcius 31.\n\n"}]