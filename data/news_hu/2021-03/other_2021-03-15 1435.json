[{"date": "2021-03-15 14:35", "url": "https://koronavirus.gov.hu/cikkek/szijjarto-soron-kovetkezo-utemben-480-ezer-szputnyik-oltoanyag-erkezik-magyarorszagra", "h1": "Szijj\u00e1rt\u00f3: a soron k\u00f6vetkez\u0151 \u00fctemben 480 ezer Szputnyik olt\u00f3anyag \u00e9rkezik Magyarorsz\u00e1gra", "body": "\nTelefonon egyeztetett Szijj\u00e1rt\u00f3 P\u00e9ter k\u00fclgazdas\u00e1gi \u00e9s k\u00fcl\u00fcgyminiszter Szergej Lavrov orosz k\u00fcl\u00fcgyminiszterrel h\u00e9tf\u0151n a legut\u00f3bbi tal\u00e1lkoz\u00f3jukon k\u00f6t\u00f6tt meg\u00e1llapod\u00e1sok v\u00e9grehajt\u00e1s\u00e1r\u00f3l, k\u00f6zt\u00fck g\u00e1zv\u00e1s\u00e1rl\u00e1sr\u00f3l, vas\u00fati kocsik sz\u00e1ll\u00edt\u00e1s\u00e1r\u00f3l Egyiptomba \u00e9s a Szputnyik vakcina sz\u00e1ll\u00edt\u00e1si menetrendj\u00e9r\u0151l.\n\n\nSzijj\u00e1rt\u00f3 P\u00e9ter h\u00e9tf\u0151n k\u00f6z\u00f6ss\u00e9gi oldal\u00e1n azt \u00edrta: a soron k\u00f6vetkez\u0151 \u00fctemben 480 ezer Szputnyik olt\u00f3anyag \u00e9rkezik Magyarorsz\u00e1gra, az ezen fel\u00fcli m\u00e1rciusi sz\u00e1ll\u00edt\u00e1sokat pedig a k\u00f6vetkez\u0151 napokban pontos\u00edtj\u00e1k. K\u00f6z\u00f6lte: az okt\u00f3ber ut\u00e1ni magyar g\u00e1zv\u00e1s\u00e1rl\u00e1sr\u00f3l m\u00e1r tartanak a szak\u00e9rt\u0151i egyeztet\u00e9sek, \u00e9s a magyar vas\u00fati kocsik sz\u00e1ll\u00edt\u00e1sa is megindult Egyiptomba. A magyar miniszter febru\u00e1r v\u00e9g\u00e9n Alexandri\u00e1ban jelentette be, hogy lesz\u00e1ll\u00edtott\u00e1k az els\u0151 vas\u00fati kocsikat Egyiptomnak a helyi vas\u00fatt\u00e1rsas\u00e1g mintegy egymilli\u00e1rd eur\u00f3s megrendel\u00e9s\u00e9b\u0151l, amelyre a gy\u0151ztes magyar-orosz konzorcium Oroszorsz\u00e1gban 624, Magyarorsz\u00e1gon pedig 676 vas\u00fati kocsit gy\u00e1rt le a k\u00f6vetkez\u0151 k\u00e9t-h\u00e1rom \u00e9vben.\nMTI 2021. m\u00e1rcius 15.\n\n"}]