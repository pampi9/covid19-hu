[{"date": "2021-03-18 10:14", "url": "https://koronavirus.gov.hu/cikkek/itm-mar-tobb-mint-ezer-ceg-kapta-meg-kutatas-fejlesztesi-bertamogatast", "h1": "ITM: m\u00e1r t\u00f6bb mint ezer c\u00e9g kapta meg a kutat\u00e1s-fejleszt\u00e9si b\u00e9rt\u00e1mogat\u00e1st", "body": "\nMintegy 1200 munkaad\u00f3 ny\u00fajtott be eddig k\u00e9relmet t\u00f6bb mint 16 ezer munkav\u00e1llal\u00f3j\u00e1ra, \u00f6sszesen k\u00f6zel 13 milli\u00e1rd forint \u00e9rt\u00e9kben a Kutat\u00f3k \u00e9s fejleszt\u0151k innovat\u00edv b\u00e9rt\u00e1mogat\u00e1si programban - jelentette be cs\u00fct\u00f6rt\u00f6k\u00f6n Bod\u00f3 S\u00e1ndor, az Innov\u00e1ci\u00f3s \u00e9s Technol\u00f3giai Miniszt\u00e9rium (ITM) foglalkoztat\u00e1spolitik\u00e1\u00e9rt felel\u0151s \u00e1llamtitk\u00e1ra.\n\nA miniszt\u00e9rium k\u00f6zlem\u00e9nye szerint az \u00e1llamtitk\u00e1r hozz\u00e1tette: a program a KFI szektor magasan k\u00e9pzett szakembereinek munk\u00e1ban tart\u00e1s\u00e1t szolg\u00e1lja a j\u00e1rv\u00e1nyhelyzetben, ami elengedhetetlen a gazdas\u00e1g sikeres \u00fajraind\u00edt\u00e1s\u00e1hoz.\n\u00a0\u00a0\u00a0\u00a0A nemzetk\u00f6zi kitekint\u00e9sben is egyed\u00fcl\u00e1ll\u00f3 program keret\u00e9ben t\u00f6bbek k\u00f6z\u00f6tt m\u00e9rn\u00f6k\u00f6k, kutat\u00f3k, informatikusok, megl\u00e9v\u0151 \u00e9s \u00fajonnan felvett munkav\u00e1llal\u00f3k ut\u00e1n kaphatnak t\u00e1mogat\u00e1st a v\u00e1llalkoz\u00e1sok. A lehet\u0151s\u00e9g az \u00f6sszes \u00e1gazatot lefedi, a koronav\u00edrus-j\u00e1rv\u00e1ny els\u0151 hull\u00e1m\u00e1ban k\u00f6zel 23 ezer szakember munkahely\u00e9nek megtart\u00e1s\u00e1hoz j\u00e1rult hozz\u00e1. A lehet\u0151s\u00e9g janu\u00e1r \u00f3ta \u00e9rhet\u0151 el ism\u00e9t - ismertette Bod\u00f3 S\u00e1ndor.\n\nMTI\n\n"}]