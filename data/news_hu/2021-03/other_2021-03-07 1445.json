[{"date": "2021-03-07 14:45", "url": "https://koronavirus.gov.hu/cikkek/emmi-intezmenyelhagyasi-es-latogatasi-tilalom-gyermekvedelmi-intezmenyekben", "h1": "Emmi: int\u00e9zm\u00e9nyelhagy\u00e1si \u00e9s l\u00e1togat\u00e1si tilalom a gyermekv\u00e9delmi int\u00e9zm\u00e9nyekben", "body": "\nA korm\u00e1ny ez \u00e9v m\u00e1rcius 4-\u00e9n bejelentett szigor\u00edt\u00e1sai \u00e9rtelm\u00e9ben az orsz\u00e1gos tisztif\u0151orvos int\u00e9zm\u00e9nyelhagy\u00e1si \u00e9s l\u00e1togat\u00e1si tilalmat rendelt el a gyermekv\u00e9delmi int\u00e9zm\u00e9nyekben \u00e9s a jav\u00edt\u00f3int\u00e9zetekben m\u00e1rcius 7-t\u0151l \u00e1prilis 7-ig - k\u00f6z\u00f6lte az Emberi Er\u0151forr\u00e1sok Miniszt\u00e9riuma (Emmi) vas\u00e1rnap az MTI-vel.\n\n\u00a0\u00a0\u00a0\u00a0A k\u00f6zlem\u00e9ny szerint csak az int\u00e9zm\u00e9ny \u00e1ltal szervezett szabadid\u0151s program miatt, vagy indokolt esetben az int\u00e9zm\u00e9nyvezet\u0151 k\u00fcl\u00f6n enged\u00e9ly\u00e9vel lehet elhagyni ezeket az int\u00e9zm\u00e9nyeket. A hat\u00e1rozat el\u00e9rhet\u0151 a\u00a0www.szocialisportal.hu\u00a0oldalon.\n\u00a0\u00a0\u00a0\u00a0\"Ezen t\u00fal a bentlak\u00e1sos szoci\u00e1lis int\u00e9zm\u00e9nyekre vonatkoz\u00f3 korl\u00e1toz\u00e1sok tov\u00e1bbra is \u00e9rv\u00e9nyben vannak, ez\u00e9rt ezekben az int\u00e9zm\u00e9nyekben a szab\u00e1lyok v\u00e1ltozatlanok\" - \u00edrt\u00e1k.\n\u00a0\u00a0\u00a0\u00a0A h\u00e9tf\u0151t\u0151l elrendelt, szem\u00e9lyes megjelen\u00e9st ig\u00e9nyl\u0151 szolg\u00e1ltat\u00e1sokra vonatkoz\u00f3 szigor\u00edt\u00e1s a szoci\u00e1lis szolg\u00e1ltat\u00e1sokra nem vonatkozik - olvashat\u00f3 a k\u00f6zlem\u00e9nyben.\nMTI\n\n"}]