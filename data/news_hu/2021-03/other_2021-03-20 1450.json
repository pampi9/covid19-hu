[{"date": "2021-03-20 14:50", "url": "https://koronavirus.gov.hu/cikkek/foorvos-nagy-az-igeny-gyerekeknek-nyitott-poszt-covid-ambulanciara", "h1": "F\u0151orvos: nagy az ig\u00e9ny a gyerekeknek nyitott poszt-Covid-ambulanci\u00e1ra", "body": "\nNagy az ig\u00e9ny a gyerekeknek nyitott poszt-Covid-ambulanci\u00e1ra, ahov\u00e1 azokat a koronav\u00edrus-fert\u0151z\u00e9sen \u00e1tesett gyerekeket v\u00e1rj\u00e1k, akiknek a betegs\u00e9g ut\u00e1n egy h\u00f3nappal is t\u00fcneteik vannak - k\u00f6z\u00f6lte a Semmelweis Egyetem I. Sz\u00e1m\u00fa Gyermekgy\u00f3gy\u00e1szati Klinik\u00e1ja S\u00fcrg\u0151ss\u00e9gi Betegell\u00e1t\u00f3 Oszt\u00e1ly\u00e1nak vezet\u0151je szombaton az M1 aktu\u00e1lis csatorn\u00e1n.\n\n\u00a0Kriv\u00e1csy P\u00e9ter azt mondta, hogy a klinika cs\u00fct\u00f6rt\u00f6k\u00f6n jelentette be az ambulancia nyit\u00e1s\u00e1t, d\u00e9lut\u00e1nra pedig m\u00e1r j\u00faliusig beteltek az id\u0151pontok.\n\u00a0\u00a0\u00a0\u00a0Jelenleg az ambulancia csak szerda d\u00e9lel\u0151tt v\u00e1rja az \u00e9rintetteket, de az ig\u00e9nyekhez igazodva \u00faj id\u0151s\u00e1vokat nyitnak majd - tette hozz\u00e1.\n\u00a0\u00a0\u00a0\u00a0Kriv\u00e1csy P\u00e9ter ismertette: a Covid hossz\u00fat\u00e1v\u00fa t\u00fcnetek k\u00f6z\u00e9 tartozik a gyenges\u00e9g, az iskolai teljes\u00edtm\u00e9nycs\u00f6kken\u00e9s, a fejf\u00e1j\u00e1s, a hasi, a kering\u00e9st \u00e9s a l\u00e9gz\u00e9st \u00e9rint\u0151 panasz.\n\u00a0\u00a0\u00a0\u00a0Az oszt\u00e1lyvezet\u0151 arra k\u00e9rte a sz\u00fcl\u0151ket, hogy id\u0151pontfoglal\u00e1s el\u0151tt konzult\u00e1ljanak a gyerek h\u00e1ziorvos\u00e1val is, mert el\u0151fordulhat, hogy m\u00e1s probl\u00e9ma \u00e1ll a t\u00fcnetek h\u00e1tter\u00e9ben.\n\nMTI 2021. m\u00e1rcius 20.\n\n"}]