[{"date": "2021-03-23 17:17", "url": "https://koronavirus.gov.hu/cikkek/magyarorszagra-erkezett-vakcinak-tipusa-es-mennyisege-7", "h1": "Magyarorsz\u00e1gra \u00e9rkezett vakcin\u00e1k t\u00edpusa \u00e9s mennyis\u00e9ge", "body": "\nMa \u00fajabb vakcinasz\u00e1ll\u00edtm\u00e1ny \u00e9rkezett 167 310 adag Pfizer, amelyet\u00a0ki is sz\u00e1ll\u00edtott\u00e1k a k\u00f3rh\u00e1zi olt\u00f3pontokra, ahol folytat\u00f3dik a regisztr\u00e1lt id\u0151sek olt\u00e1sa. M\u00e9g ma este \u00fajabb 180\u00a0ezer\u00a0adag Szputnyik (2. d\u00f3zis) is v\u00e1rhat\u00f3. Az orosz vakcin\u00e1b\u00f3l vas\u00e1rnap is \u00e9rkezett 250 ezer adag els\u0151 olt\u00e1sra alkalmazhat\u00f3 d\u00f3zis, amellyel a sz\u00fcks\u00e9ges hat\u00f3s\u00e1gi vizsg\u00e1latok ut\u00e1n kezd\u0151dhet meg az olt\u00e1s.\u00a0Magyarorsz\u00e1g imm\u00e1r 5 olt\u00f3anyaggal rendelkezik, ennek is k\u00f6sz\u00f6nhet\u0151, hogy felgyorsulhatott az olt\u00e1s,\u00a0\u00e9s m\u00e1r t\u00f6bb mint 1,6 milli\u00f3 a beoltottak sz\u00e1ma \u00e9s haz\u00e1nk az \u00e1toltotts\u00e1gban a m\u00e1sodik helyen van az uni\u00f3s ranglist\u00e1n.\u00a0A baloldal hazugs\u00e1gaival ellent\u00e9tben nem \u00e1ll t\u00f6bb milli\u00f3 adag vakcina rakt\u00e1rakban, az eddig Magyarorsz\u00e1gra \u00e9rkezett olt\u00f3anyagok nagy r\u00e9sz\u00e9t m\u00e1r beoltott\u00e1k els\u0151 \u00e9s m\u00e1sodik olt\u00e1sokra, minden az orsz\u00e1gba \u00e9rkez\u0151 vakcin\u00e1t r\u00f6vid id\u0151n bel\u00fcl kisz\u00e1ll\u00edtanak az olt\u00f3pontokra \u00e9s a h\u00e1ziorvosokhoz. Az a vakcina, amely m\u00e1r az orsz\u00e1gban van, de \u00e9ppen m\u00e9g nincs beoltva, az vagy m\u00e1sodik k\u00f6r\u00f6s olt\u00e1sra biztons\u00e1gi tartal\u00e9k, vagy \u00e9ppen kisz\u00e1ll\u00edt\u00e1s alatt van, vagy hat\u00f3s\u00e1gi vizsg\u00e1lat alatt \u00e1ll \u00e9s annak befejez\u00e9sig nem enged\u00e9lyezett az olt\u00e1sra.\n\n\nAz eddigi 6,5 milli\u00f3 adagr\u00f3l 10,9 milli\u00f3ra n\u00f6velt\u00fck a lek\u00f6t\u00f6tt Pfizer-BioNtech olt\u00f3anyag mennyis\u00e9g\u00e9t. Magyarorsz\u00e1g \u00edgy m\u00e1r \u00f6sszesen 31 milli\u00f3 adag olt\u00f3anyagot k\u00f6t\u00f6tt le. Ebb\u0151l 24 milli\u00f3 adag olt\u00f3anyagot v\u00e1runk az uni\u00f3s beszerz\u00e9sb\u0151l, ennek eddig a\u00a08%-a \u00e9rkezett meg h\u00e1rom gy\u00e1rt\u00f3t\u00f3l (Pfizer, Moderna, AstraZeneca). Az Eur\u00f3pai Gy\u00f3gyszer\u00fcgyn\u00f6ks\u00e9g (EMA) m\u00e1r jelentette, hogy forgalmaz\u00e1sra aj\u00e1nlja az Eur\u00f3pai Uni\u00f3ban a Johnson & Johnson olt\u00f3anyag\u00e1t is, de ennek a sz\u00e1ll\u00edt\u00e1sa v\u00e1rhat\u00f3an csak \u00e1prilis m\u00e1sodik fel\u00e9ben kezd\u0151dik el.\u00a0 A Janssen vakcin\u00e1b\u00f3l 4,36 milli\u00f3 adagot v\u00e1r Magyarorsz\u00e1g, amely ugyanennyi ember olt\u00e1s\u00e1t teszi lehet\u0151v\u00e9, mert ez az els\u0151 olyan vakcina, amely egyd\u00f3zis\u00fa.\nMiut\u00e1n az uni\u00f3s beszerz\u00e9sb\u0151l lassan \u00e9s kev\u00e9s vakcina \u00e9rkezik, az olt\u00e1sok felgyors\u00edt\u00e1sa \u00e9rdek\u00e9ben Magyarorsz\u00e1g orosz \u00e9s a k\u00ednai vakcin\u00e1k beszerz\u00e9s\u00e9re is szerz\u0151d\u00f6tt, ezekb\u0151l \u00f6sszesen tov\u00e1bbi 3,5 milli\u00f3 ember olt\u00e1s\u00e1ra el\u00e9g vakcina \u00e9rkezik majd a k\u00f6vetkez\u0151 h\u00f3napokban. A k\u00ednai vakcin\u00e1b\u00f3l eddig\u00a0 1,1 milli\u00f3 adag \u00e9rkezett, amelynek fel\u00e9t m\u00e1r felhaszn\u00e1lt\u00e1k a regisztr\u00e1lt id\u0151sek els\u0151 olt\u00e1s\u00e1ra, a m\u00e1sodik fel\u00e9vel pedig ezen a h\u00e9ten kezd\u0151dnek meg a m\u00e1sodik k\u00f6r\u00f6s olt\u00e1sok.\nAz eddig \u00e9rkezett Szputnyik-vakcin\u00e1val a regisztr\u00e1lt id\u0151sek olt\u00e1s\u00e1t v\u00e9gezt\u00e9k a k\u00f3rh\u00e1zi olt\u00f3pontokon. Az Eur\u00f3pai Gy\u00f3gyszer\u00fcgyn\u00f6ks\u00e9g (EMA) m\u00e1rcius 4-\u00e9n bejelentette, hogy a Hum\u00e1ngy\u00f3gyszer Bizotts\u00e1ga megkezdte az orosz fejleszt\u00e9s\u0171 Szputnyik V (Gam-COVID-Vac) koronav\u00edrus elleni olt\u00f3anyag folyamatos fel\u00fclvizsg\u00e1lat\u00e1t. Az\u00a0EMA\u00a0k\u00f6zlem\u00e9nye szerint az olt\u00f3anyag uni\u00f3s k\u00e9relmez\u0151je az R-Pharm moszkvai sz\u00e9khely\u0171 gy\u00f3gyszergy\u00e1r n\u00e9metorsz\u00e1gi le\u00e1nyv\u00e1llalata.\nAz Orsz\u00e1gos Gy\u00f3gyszer\u00e9szeti \u00e9s \u00c9lelmez\u00e9s-eg\u00e9szs\u00e9g\u00fcgyi Int\u00e9zet (OGY\u00c9I) m\u00e1rcius 22-\u00e9n jelentette be, hogy hamarosan \u00fajabb k\u00e9t keleti vakcina (a CanSino \u00e9s a CoviShield) v\u00e1lhat hamarosan el\u00e9rhet\u0151v\u00e9 haz\u00e1nkban. Amennyiben a t\u00e1rgyal\u00e1sok sikeresek lesznek \u00e9s az \u00fajabb forr\u00e1sb\u00f3l is vakcinasz\u00e1ll\u00edtm\u00e1nyok \u00e9rkeznek Magyarorsz\u00e1gra, \u00fagy \u2013 a kor\u00e1bbiakhoz hasonl\u00f3an \u2013 minden gy\u00e1rt\u00e1si t\u00e9tel a Nemzeti N\u00e9peg\u00e9szs\u00e9g\u00fcgyi K\u00f6zpont (NNK) j\u00f3v\u00e1hagy\u00e1s\u00e1t k\u00f6vet\u0151en ker\u00fclhet alkalmaz\u00e1sra.\nA magyar korm\u00e1ny a vakcinabeszerz\u00e9sek \u00fcgy\u00e9ben a nyilv\u00e1noss\u00e1g p\u00e1rtj\u00e1n \u00e1ll. Guly\u00e1s Gergely\u00a0Minisztereln\u00f6ks\u00e9get vezet\u0151 miniszter\u00a0m\u00falt h\u00e9ten nyilv\u00e1noss\u00e1gra hozta a k\u00ednai \u00e9s az orosz szerz\u0151d\u00e9seket. Emellett a korm\u00e1ny arra k\u00e9rte az Eur\u00f3pai Bizotts\u00e1got, hogy \u0151k is hozz\u00e1k nyilv\u00e1noss\u00e1gra a Br\u00fcsszel \u00e1ltal k\u00f6t\u00f6tt vakcinaszerz\u0151d\u00e9seket.\nA j\u00e1rv\u00e1ny harmadik hull\u00e1m\u00e1nak meredeken felsz\u00e1ll\u00f3 \u00e1g\u00e1ban vagyunk,\u00a0egyre n\u0151 a betegek sz\u00e1ma, ez\u00e9rt az olt\u00e1si strat\u00e9gia is v\u00e1ltozott. Az a c\u00e9l, hogy min\u00e9l t\u00f6bben min\u00e9l el\u0151bb kapj\u00e1k meg az els\u0151 olt\u00e1st. Ennek \u00e9rdek\u00e9ben a be\u00e9rkez\u0151 vakcina-sz\u00e1ll\u00edtm\u00e1nyokat teljes m\u00e9rt\u00e9kben bekapcsolj\u00e1k az olt\u00e1sokba \u00e9s v\u00e1ltozott egyes vakcin\u00e1k alkalmaz\u00e1sa is.\u00a0M\u00e1rciust\u00f3l a Pfizer-BionTech m\u00e1sodik adagj\u00e1t a kor\u00e1bbi 21 nap helyett 35 napos k\u00fcl\u00f6nbs\u00e9ggel, az AstraZeneca m\u00e1sodik adagj\u00e1t a kor\u00e1bbi 4 h\u00e9t helyett 12 hetes k\u00fcl\u00f6nbs\u00e9ggel adj\u00e1k be. Emellett az eddig csak 18-59 \u00e9v k\u00f6z\u00f6ttiek olt\u00e1s\u00e1ra enged\u00e9lyezett AstraZeneca alkalmaz\u00e1sa is megv\u00e1ltozott,\u00a0m\u00e1r 60 \u00e9v felettieket is olthatj\u00e1k vele a h\u00e1ziorvosok.\u00a0Az Operat\u00edv T\u00f6rzs kifejezetten azt k\u00e9rte a h\u00e1ziorvosokt\u00f3l, hogy a m\u00e9g be nem oltott regisztr\u00e1lt id\u0151seket olts\u00e1k ezzel a vakcin\u00e1val is, hogy az id\u0151sek min\u00e9l el\u0151bb v\u00e9dettek legyenek. Az eddig regisztr\u00e1lt 65 \u00e9v felettiek 65%-a m\u00e1r megkapta az olt\u00e1st.\n\n\n\n\n\u00a0\n\n\n\u00a0\n\n\nLek\u00f6t\u00f6tt mennyis\u00e9g\n\n\nEbb\u0151l meg\u00e9rkezett\n\n\n\n\n\u00a0\n\n\n\u00a0\n\n\nAdag\n\n\nF\u0151\n\n\nAdag\n\n\nF\u0151\n\n\n%\n\n\n\n\n1\n\n\nPfizer-BioNtech\n\n\n10 870 000\n\n\n5 435 000\n\n\n1 296 735\n\n\n648 277\n\n\n12%\n\n\n\n\n2\n\n\nModerna\n\n\n1 744 000\n\n\n872 000\n\n\n134 400\n\n\n67 200\n\n\n8%\n\n\n\n\n3\n\n\nAstraZeneca\n\n\n6 540 000\n\n\n3 270 000\n\n\n426 700\n\n\n213 350\n\n\n7%\n\n\n\n\n\u00a0\n\n\nJanssen\n\n\n4 360 000\n\n\n4 360 000\n\n\n0\n\n\n0\n\n\n0%\n\n\n\n\n\u00a0\n\n\nCureVac\n\n\n500 000\n\n\n250000\n\n\n0\n\n\n0\n\n\n0%\n\n\n\n\n\u00a0\n\n\nEU beszerz\u00e9sb\u0151l\n\n\n24 014 000\n\n\n14 187 000\n\n\n1 857 835\n\n\n928 827\n\n\n8%\n\n\n\n\n\u00a0\n\n\n\n\n6\n\n\nSzputynik\n\n\n2 000 000\n\n\n1 000 000\n\n\n855 600\n\n\n552 800\n\n\n43%\n\n\n\n\n7\n\n\nSinopharm\n\n\n5 000 000\n\n\n2 500 000\n\n\n1 100 000\n\n\n550 000\n\n\n22%\n\n\n\n\n\u00a0\n\n\n\"keleti vakcina\"\n\n\n7 000 000\n\n\n3 500 000\n\n\n1 955 600\n\n\n1 102 800\n\n\n28%\n\n\n\n\n\u00a0\n\n\n\n\n\u00a0\n\n\n\u00d6sszesen \n\n\n31 014 000\n\n\n17 687 000\n\n\n3 813 435\n\n\n2 031 627\n\n\n12%\n\n\n\n\n\nMagyarorsz\u00e1gon jelenleg alkalmazott vakcin\u00e1k:\n\n\n\n\n\u00a0\n\n\nVakcina gy\u00e1rt\u00f3ja\n\n\nH\u00e1ny olt\u00e1s kell bel\u0151le?\n\n\nH\u00e1ny nap a k\u00fcl\u00f6nbs\u00e9g a k\u00e9t olt\u00e1s k\u00f6z\u00f6tt?\n\n\nMikor \u00e9s hol kezdtek vele Magyarorsz\u00e1gon oltani?\n\n\nKinek adhat\u00f3?\n\n\nKr\u00f3nikus betegeket oltanak vele?\n\n\nB\u0151vebben\n\n\n\n\n1\n\n\nPfizer- Biontech\n\n\n2\n\n\nM\u00e1rcius 1-t\u0151l: 35 nap\n\n\n2020. december 26. k\u00f3rh\u00e1zi olt\u00f3pontokon eg\u00e9szs\u00e9g\u00fcgyi dolgoz\u00f3kat, majd id\u0151sotthonokban, regisztr\u00e1lt id\u0151seket (h\u00e1ziorvosokn\u00e1l \u00e9s k\u00f3rh\u00e1zi olt\u00f3pontokon)\n\n\n18 \u00e9v felettieket oltanak vele\n\n\nigen\n\n\nPfizer olt\u00f3anyag - lakoss\u00e1gi t\u00e1j\u00e9koztat\u00f3\n\n\n\n\n2\n\n\nModerna\n\n\n2\n\n\n28 nap\n\n\n2021. janu\u00e1r k\u00f6zepe id\u0151sotthonokban, illetve h\u00e1ziorvosokn\u00e1l, k\u00f3rh\u00e1zi olt\u00f3pontokon is\n\n\n18 \u00e9v felettieket oltanak vele\n\n\nigen\n\n\nModerna-vakcina lakoss\u00e1gi t\u00e1j\u00e9koztat\u00f3\n\n\n\n\n3\n\n\nSzputnyik\n\n\n2\n\n\n21 nap\n\n\n2021.febru\u00e1r regisztr\u00e1lt id\u0151seket\u00a0\n\t\t\t(k\u00f3rh\u00e1zi olt\u00f3pontokon)\n\n\n18 \u00e9v felettieket oltanak vele\n\n\nbizonyos - az alkalmaz\u00e1si el\u0151\u00edr\u00e1sban r\u00f6gz\u00edtett - kock\u00e1zati\u00a0kr\u00f3nikus betegs\u00e9gek eset\u00e9n nem adj\u00e1k\n\n\nSzputnyik-vakcina lakoss\u00e1gi t\u00e1j\u00e9koztat\u00f3\n\n\n\n\n4\n\n\nAstraZeneca\n\n\n2\n\n\nM\u00e1rcius 1-t\u0151l: 12 h\u00e9t\n\n\n2021. febru\u00e1r\u00a0\n\t\t\t60 \u00e9v alatti kr\u00f3nikus betegeket kezdtek vele oltani\n\n\nKezdetben 18-59 \u00e9v k\u00f6z\u00f6ttieket oltottak vele\nM\u00e1rcius 3. bejelent\u00e9s: 18 \u00e9v felett adhat\u00f3, id\u0151seknek is\n\n\nigen\n\n\nAstraZeneca olt\u00f3anyag - lakoss\u00e1gi t\u00e1j\u00e9koztat\u00f3\n\n\n\n\n5\n\n\nSinopharm\n\n\n2\n\n\n28 nap\n\n\n2021. febru\u00e1r 24. regisztr\u00e1lt id\u0151seket (h\u00e1ziorvosokn\u00e1l)\n\n\n18 \u00e9v felettieket oltanak vele\n\n\nigen\n(kiv\u00e9ve: nem kezelt kr\u00f3nikus betegs\u00e9g vagy akut fell\u00e1ngol\u00f3 szakaszban)\n\n\nSinopharm olt\u00f3anyag \u2013lakoss\u00e1gi t\u00e1j\u00e9koztat\u00f3\n\n\n\n\n\n"}]