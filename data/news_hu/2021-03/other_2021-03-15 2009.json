[{"date": "2021-03-15 20:09", "url": "https://koronavirus.gov.hu/cikkek/szijjarto-szerdan-ujabb-100-ezer-adag-kinai-oltoanyag-erkezik", "h1": "Szijj\u00e1rt\u00f3: szerd\u00e1n \u00fajabb 100 ezer adag k\u00ednai olt\u00f3anyag \u00e9rkezik", "body": "\nSzerd\u00e1n \u00fajabb 100 ezer adag, koronav\u00edrus elleni k\u00ednai olt\u00f3anyag \u00e9rkezik Magyarorsz\u00e1gra - jelentette be a k\u00fclgazdas\u00e1gi \u00e9s k\u00fcl\u00fcgyminiszter h\u00e9tf\u0151 este a Facebook-oldal\u00e1n.\n\n\nSzijj\u00e1rt\u00f3 P\u00e9ter kiemelte: az elm\u00falt hetekben a keleti vakcin\u00e1knak k\u00f6sz\u00f6nhet\u0151en \u00fagy felgyorsult az olt\u00e1si folyamat, hogy l\u00e9tsz\u00e1mar\u00e1nyos \u00f6sszehasonl\u00edt\u00e1sban m\u00e1sodik helyre l\u00e9pett el\u0151re az Eur\u00f3pai Uni\u00f3ban Magyarorsz\u00e1g. A K\u00edn\u00e1b\u00f3l rendelt olt\u00f3anyagb\u00f3l az els\u0151 1 milli\u00f3 m\u00e1r a sz\u00e1ll\u00edt\u00e1si hat\u00e1rid\u0151 el\u0151tt 20 nappal meg\u00e9rkezett. A k\u00ednai korm\u00e1nnyal folytatott t\u00e1rgyal\u00e1sok eredm\u00e9nyek\u00e9nt ezen a h\u00e9ten megkezdik az \u00e1prilis v\u00e9g\u00e9ig szerz\u0151d\u00e9sben lek\u00f6t\u00f6tt mennyis\u00e9g sz\u00e1ll\u00edt\u00e1s\u00e1t is. A sz\u00e1ll\u00edt\u00f3g\u00e9p n\u00e9h\u00e1ny \u00f3r\u00e1n bel\u00fcl indul \u00e9s szerd\u00e1ra 100 ezer adag \u00fajabb olt\u00f3anyaggal t\u00e9r vissza Budapestre. Szijj\u00e1rt\u00f3 P\u00e9ter megjegyezte: ezt a 100 ezer olt\u00f3anyagot a szerz\u0151d\u00e9sben r\u00f6gz\u00edtett hat\u00e1rid\u0151 el\u0151tt 43 nappal sz\u00e1ll\u00edtj\u00e1k le. Legut\u00f3bb m\u00falt cs\u00fct\u00f6rt\u00f6k\u00f6n \u00e9rkezett k\u00ednai Sinopharm-olt\u00f3anyag, 450 ezer adagnyi.\nMTI 2021. m\u00e1rcius 15.\u00a0\n\n"}]