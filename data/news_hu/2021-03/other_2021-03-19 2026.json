[{"date": "2021-03-19 20:26", "url": "https://koronavirus.gov.hu/cikkek/szijjarto-folyamatos-keleti-vakcinak-szallitasa", "h1": "Szijj\u00e1rt\u00f3: folyamatos a keleti vakcin\u00e1k sz\u00e1ll\u00edt\u00e1sa", "body": "\nFolyamatos a keleti vakcin\u00e1k sz\u00e1ll\u00edt\u00e1sa - k\u00f6z\u00f6lte a k\u00fclgazdas\u00e1gi \u00e9s k\u00fcl\u00fcgyminiszter p\u00e9nteken a Facebook-oldal\u00e1n.\n\n\nSzijj\u00e1rt\u00f3 P\u00e9ter - akit p\u00e9nteken oltottak be a Szputnyik V-sz\u00e9rummal - azt \u00edrta, hogy d\u00e9lel\u0151tt v\u00e9gleges\u00edtett\u00e9k Gyenisz Manturov orosz ipari \u00e9s kereskedelmi miniszterrel a m\u00e1rciusi Szputnyik-sz\u00e1ll\u00edt\u00e1sokat, amelyb\u0151l 680 ezer adag \u00e9rkezik a k\u00f6vetkez\u0151 k\u00e9t h\u00e9t folyam\u00e1n. J\u00f6v\u0151 h\u00e9t elej\u00e9n \u00e9s az azt k\u00f6vet\u0151 h\u00e9ten 250-250 ezer els\u0151 olt\u00e1s valamint a j\u00f6v\u0151 h\u00e9t k\u00f6zep\u00e9n a kor\u00e1bban beadott 180 ezer olt\u00e1s m\u00e1sodik adagja - r\u00e9szletezte a magyar diplom\u00e1cia vezet\u0151je.\n\u00a0\u00a0\u00a0\u00a0Szijj\u00e1rt\u00f3 P\u00e9ter arra is felh\u00edvta a figyelmet, hogy \"csak az olt\u00e1ssal gy\u0151zhet\u00fcnk a vil\u00e1gj\u00e1rv\u00e1ny ellen\", majd arra k\u00e9rt mindenkit, hogy regisztr\u00e1ljon a vakcin\u00e1\u00e9rt.\n\n\nMTI 2021. m\u00e1rcius 19.\n\n"}]