[{"date": "2021-03-17 14:00", "url": "https://koronavirus.gov.hu/cikkek/operativ-torzs-554-ember-ellen-intezkedtek-maszkviseles-elmulasztasa-miatt", "h1": "Operat\u00edv t\u00f6rzs: 554 ember ellen int\u00e9zkedtek maszkvisel\u00e9s elmulaszt\u00e1sa miatt", "body": "\nA rend\u0151r\u00f6k 554 ember ellen int\u00e9zkedtek kedden a maszkvisel\u00e9si k\u00f6telezetts\u00e9g elmulaszt\u00e1sa miatt - k\u00f6z\u00f6lte az Orsz\u00e1gos Rend\u0151r-f\u0151kapit\u00e1nys\u00e1g (ORFK) sz\u00f3viv\u0151je a koronav\u00edrus-j\u00e1rv\u00e1ny elleni v\u00e9dekez\u00e9s\u00e9rt felel\u0151s operat\u00edv t\u00f6rzs szerdai online sajt\u00f3t\u00e1j\u00e9koztat\u00f3j\u00e1n.\n\n\nG\u00e1l Krist\u00f3f elmondta: k\u00f6zter\u00fcleten 524-en, egy\u00e9b, a rendeletben szerepl\u0151 z\u00e1rt helyen \u00e9s t\u00f6megk\u00f6zleked\u00e9si eszk\u00f6z\u00f6n 15-15-en nem viseltek maszkot.\n\u00a0\u00a0\u00a0\u00a0A kij\u00e1r\u00e1si tilalom megszeg\u00e9se miatt 323 esetben kellett elj\u00e1rni.\n\u00a0\u00a0\u00a0\u00a0A Magyarorsz\u00e1g ter\u00fclet\u00e9n \u00e1thalad\u00f3k k\u00f6z\u00fcl a rend\u0151r\u00f6knek kedden 50 ember ellen kellett int\u00e9zkedni\u00fck, mert nem tartott\u00e1k be a r\u00e1juk vonatkoz\u00f3 korl\u00e1toz\u00f3 int\u00e9zked\u00e9seket - ismertette.\nKedden 7161 hat\u00f3s\u00e1gi h\u00e1zi karant\u00e9nt rendeltek el, jelenleg 44 648 ember j\u00e1rv\u00e1ny\u00fcgyi megfigyel\u00e9se, illetve elk\u00fcl\u00f6n\u00edt\u00e9se van hat\u00e1lyban. Az \u00e9rintettek k\u00f6z\u00fcl 4472-en v\u00e1llalt\u00e1k az online ellen\u0151rz\u00e9sre fejlesztett mobilalkalmaz\u00e1st - mondta az ORFK sz\u00f3viv\u0151je.\n\nMTI 2021. m\u00e1rcius 17.\n\n"}]