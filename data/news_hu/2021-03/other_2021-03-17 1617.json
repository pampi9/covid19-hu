[{"date": "2021-03-17 16:17", "url": "https://koronavirus.gov.hu/cikkek/ktk-brusszeltol-most-nem-utlevelet-hanem-vakcinat-varunk", "h1": "KTK: Br\u00fcsszelt\u0151l most nem \u00fatlevelet, hanem vakcin\u00e1t v\u00e1runk!", "body": "\nAz eur\u00f3pai uni\u00f3s vakcina\u00fatlevelet a tag\u00e1llamok \u00e1ll\u00edtj\u00e1k ki, \u00edgy minden beoltott magyar \u00e1llampolg\u00e1r meg fogja kapni, mindegy milyen, Magyarorsz\u00e1gon enged\u00e9lyezett vakcin\u00e1val oltott\u00e1k be. Ezt a k\u00e9sz\u00fcl\u0151 szab\u00e1lyoz\u00e1s lehet\u0151v\u00e9 teszi. Br\u00fcsszelt\u0151l azonban most nem \u00fatlevelet v\u00e1runk, hanem vakcin\u00e1t - \u00edrta a Korm\u00e1nyzati T\u00e1j\u00e9koztat\u00e1si K\u00f6zpont (KTK) szerd\u00e1n az MTI-hez eljuttatott k\u00f6zlem\u00e9ny\u00e9ben.\n\n\n\"Br\u00fcsszel elrontotta a vakcinabeszerz\u00e9st, Eur\u00f3pa orsz\u00e1gaiban az \u00e1toltotts\u00e1g ez\u00e9rt nagyon alacsony. Ma nem br\u00fcsszeli vakcina\u00fatlev\u00e9lre, hanem vakcin\u00e1ra van sz\u00fcks\u00e9g. Am\u00edg a br\u00fcsszeli b\u00fcrokr\u00e1cia a vakcinabeszerz\u00e9s helyett vakcinah\u00e1bor\u00faval van elfoglalva, addig Eur\u00f3p\u00e1ban a j\u00e1rv\u00e1ny k\u00f6vetkezt\u00e9ben napr\u00f3l napra emberek t\u00edzezrei halnak meg\" - fogalmaztak.\n\u00a0\u00a0\u00a0\u00a0A KTK k\u00f6z\u00f6lte: mire az Eur\u00f3pai Uni\u00f3 jogalkot\u00e1si folyamata ezt a rendelettervezetet elfogadja, Magyarorsz\u00e1gon m\u00e1r befejez\u0151dik az olt\u00e1s folyamata.\nA t\u00f6bb helyr\u0151l beszerzett vakcin\u00e1knak k\u00f6sz\u00f6nhet\u0151en be tudunk oltani minden olt\u00e1sra jelentkezett magyar \u00e1llampolg\u00e1rt - \u00edrt\u00e1k.\n\nMTI 2021. m\u00e1rcius 17.\n\n"}]