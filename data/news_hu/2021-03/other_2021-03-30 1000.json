[{"date": "2021-03-30 10:00", "url": "https://koronavirus.gov.hu/cikkek/galgoczi-husvetkor-fontos-az-elovigyazatossag", "h1": "Galg\u00f3czi: h\u00fasv\u00e9tkor is fontos az el\u0151vigy\u00e1zatoss\u00e1g", "body": "\nH\u00fasv\u00e9tkor is fontos az el\u0151vigy\u00e1zatoss\u00e1g, mivel \u00fagy t\u0171nik, hogy m\u00e9g mindig a j\u00e1rv\u00e1ny fel\u00edvel\u0151 szakasz\u00e1ban vagyunk - mondta a Nemzeti N\u00e9peg\u00e9szs\u00e9g\u00fcgyi K\u00f6zpont (NNK) j\u00e1rv\u00e1ny\u00fcgyi oszt\u00e1lyvezet\u0151je kedden a Kossuth r\u00e1di\u00f3 J\u00f3 reggelt, Magyarorsz\u00e1g! c\u00edm\u0171 m\u0171sor\u00e1ban.\n\n\nGalg\u00f3czi \u00c1gnes hozz\u00e1tette: csak h\u00e9tf\u0151n 8 ezer \u00faj beteget regisztr\u00e1ltak. A brit mut\u00e1ci\u00f3 sokkal gyorsabban \u00e9s k\u00f6nnyebben terjed az els\u0151 hull\u00e1mot okoz\u00f3 v\u00edrusn\u00e1l.\n\u00a0\u00a0\u00a0\u00a0A j\u00e1rv\u00e1ny\u00fcgyi oszt\u00e1lyvezet\u0151 arra k\u00e9ri a lakoss\u00e1got, hogy a j\u00e1rv\u00e1ny terjed\u00e9s\u00e9nek megakad\u00e1lyoz\u00e1s\u00e1\u00e9rt mindenki a legsz\u0171kebb csal\u00e1di k\u00f6rben t\u00f6ltse a h\u00fasv\u00e9ti \u00fcnnepet. A beoltott nagysz\u00fcl\u0151k l\u00e1togat\u00e1sa r\u00f6vid legyen, \u00e9s a j\u00e1rv\u00e1ny\u00fcgyi \u00e9s higi\u00e9niai szab\u00e1lyok betart\u00e1sa mellett t\u00f6rt\u00e9njen! - emelte ki Galg\u00f3czi \u00c1gnes.\n\u00a0\u00a0\u00a0\u00a0Kit\u00e9rt arra is, hogy az olt\u00e1s folyamatos, a m\u00e1sodik vakcin\u00e1t is mindenkinek biztos\u00edtj\u00e1k, a j\u00f6v\u0151 h\u00e9ten a pedag\u00f3gusok olt\u00e1s\u00e1ra is sor ker\u00fcl, \u00e9s az olt\u00e1si programba a\u00a0v\u00e1rand\u00f3sok is beker\u00fcltek - tudatta Galg\u00f3czi \u00c1gnes.\n\nMTI 2021. m\u00e1rcius 30.\n\n"}]