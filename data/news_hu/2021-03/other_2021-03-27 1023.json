[{"date": "2021-03-27 10:23", "url": "https://koronavirus.gov.hu/cikkek/kulon-oltopontot-alakit-ki-varandos-noknek-semmelweis-egyetem", "h1": "K\u00fcl\u00f6n olt\u00f3pontot alak\u00edt ki a v\u00e1rand\u00f3s n\u0151knek a Semmelweis Egyetem", "body": "\n\u00a0Extra olt\u00f3pontot hoz l\u00e9tre a v\u00e1rand\u00f3s \u00e9s szoptat\u00f3 kismam\u00e1k sz\u00e1m\u00e1ra a Semmelweis Egyetem.\n\n\u00a0A Semmelweis Egyetem azt k\u00f6z\u00f6lte a honlapj\u00e1n, hogy a kismam\u00e1k a m\u00e1sodik vagy a harmadik trimeszterben kaphatj\u00e1k meg az els\u0151 vakcin\u00e1t, az ism\u00e9tl\u0151 olt\u00e1st pedig a sz\u00fcl\u00e9st k\u00f6vet\u0151en.\n\u00a0\u00a0\u00a0\u00a0A szoptat\u00f3 \u00e9desany\u00e1k az el\u0151\u00edr\u00e1sok szerint b\u00e1rmikor felvehetik az els\u0151 olt\u00e1st, majd \u00f6t h\u00e9ttel k\u00e9s\u0151bb az ism\u00e9tl\u0151 vakcin\u00e1t.\n\u00a0\u00a0\u00a0\u00a0A v\u00e1rand\u00f3sokat a h\u00e1ziorvosok \u00e9s a n\u0151gy\u00f3gy\u00e1szok utalhatj\u00e1k be az olt\u00f3pontokra, a Semmelweis Egyetem szombatt\u00f3l extra olt\u00f3pontot alak\u00edt ki sz\u00e1mukra, ahol Merkely B\u00e9la rektor utas\u00edt\u00e1sa szerint soron k\u00edv\u00fcl kapj\u00e1k meg a vakcin\u00e1t.\n\u00a0\u00a0\u00a0\u00a0Kiemelt\u00e9k, a Pfizer- \u00e9s a Moderna-vakcin\u00e1kkal m\u00e1r biztosan olthat\u00f3k a kismam\u00e1k, a v\u00e1rand\u00f3s k\u00e9r\u00e9s\u00e9re \u00e9s kezel\u0151orvos\u00e1nak kock\u00e1zat-el\u0151ny \u00e9rt\u00e9kel\u00e9se alapj\u00e1n.\n\u00a0\u00a0\u00a0\u00a0\u00a0Jelezt\u00e9k, hogy az olt\u00e1s el\u0151felt\u00e9tele a vakcinainfo.gov.hu fel\u00fcleten val\u00f3 regisztr\u00e1ci\u00f3.\n\nMTI 2021. m\u00e1rcius 27.\n\n"}]