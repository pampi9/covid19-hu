[{"date": "2021-03-20 14:06", "url": "https://koronavirus.gov.hu/cikkek/10-nap-alatt-tobb-mint-felmillio-embert-oltottak-be", "h1": "10 nap alatt t\u00f6bb mint f\u00e9lmilli\u00f3 embert oltottak be", "body": "\nJ\u00f3l halad az olt\u00e1si program, azt egyed\u00fcl a Magyarorsz\u00e1gra \u00e9rkez\u0151 vakcina mennyis\u00e9ge korl\u00e1tozza. Az elm\u00falt 10 napban t\u00f6bb mint f\u00e9lmilli\u00f3 embert oltottak be.\u00a0\n\n\nA p\u00e9ntek esti z\u00e1r\u00e1s szerint a beoltottak\u00a0sz\u00e1ma\u00a0m\u00e1r 1\u00a0520 350 f\u0151 , ebb\u0151l 465 643 f\u0151 m\u00e1r a m\u00e1sodik olt\u00e1s\u00e1t is megkapta.\u00a0 Az olt\u00e1si program most a a\u00a0regisztr\u00e1lt id\u0151sekre koncent\u00e1l, sz\u00e1muk m\u00e1r el\u00e9ri\u00a0az 1\u00a0milli\u00f3 732 ezer f\u0151t, t\u00f6bb mint fel\u00fck m\u00e1r megkapta az olt\u00e1st, a t\u00f6bbieket is sorra \u00e9rtes\u00edtik a h\u00e1ziorvosok, \u00e9s vagy a h\u00e1zi orvosi\u00a0rendel\u0151ben vagy a k\u00f3rh\u00e1zi olt\u00f3ponton oltj\u00e1k be \u0151ket. Magyarorsz\u00e1g tov\u00e1bbra is a m\u00e1sodik az uni\u00f3s ranglist\u00e1n, a magyar lakoss\u00e1g t\u00f6bb mint 15%-a m\u00e1r be van oltva, mik\u00f6zben az uni\u00f3s \u00e1tlag csak\u00a08,7%. Ez az eredm\u00e9ny az \u00fctemezett, szervezett olt\u00e1s mellett annak is k\u00f6sz\u00f6nhet\u0151, hogy haz\u00e1nkban\u00a0m\u00e1s uni\u00f3s tag\u00e1llamokkal ellent\u00e9tben nem csak h\u00e1rom, hanem\u00a0\u00f6t vakcin\u00e1val tudnak oltani.\n\n"}]