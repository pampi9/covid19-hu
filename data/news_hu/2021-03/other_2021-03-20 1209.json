[{"date": "2021-03-20 12:09", "url": "https://koronavirus.gov.hu/cikkek/foorvos-az-asztmasoknak-es-az-allergiasoknak-javasolt-az-oltas", "h1": "F\u0151orvos: az asztm\u00e1soknak \u00e9s az allergi\u00e1soknak is javasolt az olt\u00e1s", "body": "\nAz asztm\u00e1soknak \u00e9s az allergi\u00e1soknak is javasolt a koronav\u00edrus elleni olt\u00e1s - k\u00f6z\u00f6lte az Orsz\u00e1gos Kor\u00e1nyi Pulmonol\u00f3giai Int\u00e9zet intenz\u00edv ter\u00e1pi\u00e1s f\u0151orvosa szombaton az M1 aktu\u00e1lis csatorn\u00e1n.\n\n\nMadurka Ildik\u00f3 azt mondta: a j\u00e1rv\u00e1ny miatt k\u00fcl\u00f6n\u00f6sen fontos, hogy az asztm\u00e1sok \u00e9s az allergi\u00e1sok kord\u00e1ban tarts\u00e1k betegs\u00e9g\u00fcket, folytass\u00e1k a nekik el\u0151\u00edrt ter\u00e1pi\u00e1t.\n\u00a0\u00a0\u00a0\u00a0Ezek a koronav\u00edrus elleni olt\u00e1st nem befoly\u00e1solj\u00e1k - tette hozz\u00e1.\n\u00a0\u00a0\u00a0\u00a0Kiemelte: a ter\u00e1pia folytat\u00e1sa az\u00e9rt fontos, mert a koronav\u00edrus-fert\u0151z\u00e9s elej\u00e9n ahhoz hasonl\u00f3 t\u00fcnetek jelentkeznek, mint amikor az asztma, az allergia s\u00falyosbodik.\n\u00a0\u00a0\u00a0\u00a0A ter\u00e1pia folytat\u00e1s\u00e1val \u00edgy hamarabb \u00e9szre lehet venni a v\u00edrusfert\u0151z\u00e9st - mondta a f\u0151orvos.\n\nMTI 2021. m\u00e1rcius 20.\n\n"}]