[{"date": "2021-03-29 12:14", "url": "https://koronavirus.gov.hu/cikkek/orban-hetfon-elerhetjuk-2-millio-oltast", "h1": "Orb\u00e1n: h\u00e9tf\u0151n el\u00e9rhetj\u00fck a 2 milli\u00f3 olt\u00e1st", "body": "\nA minisztereln\u00f6k szerint j\u00f3 es\u00e9ly van arra, hogy h\u00e9tf\u0151n a koronav\u00edrus ellen beoltottak sz\u00e1ma el\u00e9rje a 2 milli\u00f3t Magyarorsz\u00e1gon. Orb\u00e1n Viktor egy a Facebook-oldal\u00e1ra felt\u00f6lt\u00f6tt vide\u00f3ban az olt\u00e1s felv\u00e9tel\u00e9re biztatta a pedag\u00f3gusokat.\n\n\n\"Az olt\u00e1s j\u00f3l halad, a mai napon j\u00f3 es\u00e9ly\u00fcnk van arra, hogy el\u00e9rj\u00fck a k\u00e9tmilli\u00f3 olt\u00e1ssz\u00e1mot\" - mondta Orb\u00e1n Viktor a felv\u00e9telen.\n\u00a0\u00a0\u00a0\u00a0A minisztereln\u00f6k hangs\u00falyozta: vir\u00e1gvas\u00e1rnap h\u00e9tv\u00e9g\u00e9j\u00e9n is folytatta Magyarorsz\u00e1g a k\u00fczdelmet a koronav\u00edrussal szemben. \"Orvosaink \u00e9s \u00e1pol\u00f3n\u0151ink \u00e1llt\u00e1k a sarat, a magyar eg\u00e9szs\u00e9g\u00fcgy b\u00edrta a terhel\u00e9st\" - fogalmazott, \u00e9s k\u00f6sz\u00f6netet mondott a \"h\u00e9tv\u00e9gi er\u0151fesz\u00edt\u00e9sek\u00e9rt is\".\n\u00a0\u00a0\u00a0\u00a0A korm\u00e1nyf\u0151 felh\u00edvta a figyelmet arra: \u00faj h\u00edr, hogy a pedag\u00f3gusokat siker\u00fcl el\u0151revenni az olt\u00e1si sorrendben, ehhez pedig az kell, hogy h\u00e9tf\u0151 \u00e9jf\u00e9lig regisztr\u00e1ljanak. Arra k\u00e9rte a pedag\u00f3gusokat: vegy\u00e9k fel az olt\u00e1st, hogy min\u00e9l hamarabb \u00fajraind\u00edthass\u00e1k az \u00f3vod\u00e1kat \u00e9s az iskol\u00e1kat.\n\nMTI 2021. m\u00e1rcius 29.\n\n"}]