[{"date": "2021-03-05 14:07", "url": "https://koronavirus.gov.hu/cikkek/verellato-plazmaadasra-keri-betegsegen-atesetteket", "h1": "A v\u00e9rell\u00e1t\u00f3 plazmaad\u00e1sra k\u00e9ri a betegs\u00e9gen \u00e1tesetteket", "body": "\nKoronav\u00edrusb\u00f3l felgy\u00f3gyult plazmadonorok jelentkez\u00e9s\u00e9t v\u00e1rja az Orsz\u00e1gos V\u00e9rell\u00e1t\u00f3 Szolg\u00e1lat (OVSZ) - t\u00e1j\u00e9koztatta a szervezet p\u00e9nteken az MTI-t.\n\n\nM\u00e9g t\u00f6bb v\u00e9rplazm\u00e1ra volna sz\u00fcks\u00e9g a gy\u00f3gyult betegekt\u0151l a fert\u0151z\u00f6ttek gy\u00f3gyul\u00e1si es\u00e9lyeinek n\u00f6vel\u00e9se \u00e9rdek\u00e9ben, ez\u00e9rt azt k\u00e9rik, hogy aki bizony\u00edtottan fert\u0151z\u00f6tt volt, miel\u0151bb jelentkezzen mintav\u00e9telre - \u00edrt\u00e1k.\n\u00a0\u00a0\u00a0\u00a0Egyre t\u00f6bb a plazmakezel\u00e9sre szorul\u00f3 beteg, ugyanakkor cs\u00f6kkent a jelentkez\u0151 gy\u00f3gyultak sz\u00e1ma. A jelenlegi donorsz\u00e1m m\u00e9g t\u00f6bbsz\u00f6ri plazmaad\u00e1ssal sem el\u00e9gend\u0151 a drasztikusan n\u00f6vekv\u0151 ig\u00e9nyek kiel\u00e9g\u00edt\u00e9s\u00e9hez - hangs\u00falyozt\u00e1k.\nMintav\u00e9telre minden v\u00e9rad\u00e1son lehet jelentkezni, \u00e9s nem sz\u00fcks\u00e9ges el\u0151zetes bejelentkez\u00e9s - olvashat\u00f3 a k\u00f6zlem\u00e9nyben.\nTov\u00e1bbi inform\u00e1ci\u00f3:\u00a0https://www.ovsz.hu/hu/hirek/segitsd-plazmaadasoddal-fertozottek-gyogyitasat\n\nMTI 2021. m\u00e1rcius 5.\n\n"}]