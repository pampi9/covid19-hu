[{"date": "2021-03-19 15:27", "url": "https://koronavirus.gov.hu/cikkek/kormanyhivatal-baloldali-keruletek-nem-biztositanak-munkatarsakat-az-oltashoz", "h1": "Korm\u00e1nyhivatal: a baloldali ker\u00fcletek nem biztos\u00edtanak munkat\u00e1rsakat az olt\u00e1shoz", "body": "\nBudapest\u00a0Korm\u00e1nyhivatal\u00e1hoz sz\u00e1mos bejelent\u00e9s \u00e9rkezett f\u0151v\u00e1rosi h\u00e1ziorvosokt\u00f3l, hogy a baloldali vezet\u00e9s\u0171 ker\u00fcletek nem biztos\u00edtanak munkat\u00e1rsakat az olt\u00e1s megszervez\u00e9s\u00e9hez. Az Orsz\u00e1gos Olt\u00e1si Munkacsoport hetekkel ezel\u0151tt hivatalosan is k\u00e9rte az \u00f6nkorm\u00e1nyzatokat, hogy adjanak a ter\u00fclet\u00fck\u00f6n m\u0171k\u00f6d\u0151 h\u00e1ziorvosoknak adminisztr\u00e1ci\u00f3s seg\u00edts\u00e9get, \u00f6nkorm\u00e1nyzati munkat\u00e1rsakat pl. az oltand\u00f3kkal val\u00f3 id\u0151pont egyeztet\u00e9s, az olt\u00e1ssal j\u00e1r\u00f3 adminisztr\u00e1ci\u00f3s feladatok elv\u00e9gz\u00e9s\u00e9re. Ez is nagyban seg\u00edti az olt\u00e1s felgyors\u00edt\u00e1s\u00e1t.\n\n\nA\u00a0korm\u00e1nyhivatal\u00a0megd\u00f6bben\u00e9ssel tapasztalja, hogy sorra \u00e9rkeznek a h\u00e1ziorvosi bejelent\u00e9sek a baloldali vezet\u00e9s\u0171 f\u0151v\u00e1rosi ker\u00fcletekt\u0151l (jellemz\u0151en 4., 3., 11., 13., 7., 14., 19., 2., 9. ker\u00fcletekb\u0151l), hogy az \u00e9rintett \u00f6nkorm\u00e1nyzatok v\u00e1laszra sem m\u00e9ltatj\u00e1k a h\u00e1ziorvos ig\u00e9ny\u00e9t vagy meg\u00edg\u00e9rt\u00e9k, hogy k\u00fcldenek embert, de nem tett\u00e9k. \u00c1ll\u00e1spontunk szerint elfogadhatatlan, hogy a jelenlegi s\u00falyos j\u00e1rv\u00e1nyhelyzetben a f\u0151v\u00e1rosiak \u00e1ltal v\u00e1lasztott polg\u00e1rmesterek ahelyett, hogy ker\u00fclet\u00fck lakoss\u00e1g\u00e1nak miel\u0151bbi \u00e1toltotts\u00e1g\u00e1t \u00e9s \u00e9let\u00e9nek v\u00e9delm\u00e9t tartan\u00e1 feladat\u00e1nak, kiszolg\u00e1lja a baloldal olt\u00e1sellenes politik\u00e1j\u00e1t, \u00e9s a jelzett ig\u00e9nyek ellen\u00e9re sem seg\u00edti a h\u00e1ziorvosok munk\u00e1j\u00e1t. Ism\u00e9telten megk\u00e9rj\u00fck az \u00f6nkorm\u00e1nyzatokat, hogy seg\u00edts\u00e9k az olt\u00e1si folyamatban a h\u00e1ziorvosokat.\n\nKiad\u00f3: Budapest F\u0151v\u00e1ros\u00a0Korm\u00e1nyhivatala\n\n"}]