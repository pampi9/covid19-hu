[{"date": "2021-03-26 16:25", "url": "https://koronavirus.gov.hu/cikkek/oltasi-munkacsoport-hazudnak-dk-s-polgarmesterek", "h1": "Olt\u00e1si munkacsoport: Hazudnak a DK-s polg\u00e1rmesterek", "body": "\nAz Orsz\u00e1gos Olt\u00e1si Munkacsoport hat\u00e1rozottan c\u00e1folja a DK-s polg\u00e1rmesterek nyilatkozat\u00e1t, \u00e9s egy\u00fattal megd\u00f6bben\u00e9s\u00fcnket fejezz\u00fck ki azon, hogy az olt\u00e1sellenes baloldal m\u00e1st se csin\u00e1l, mint hazudik \u00e9s \u00e1lh\u00edreket terjeszt az olt\u00e1ssal kapcsolatban.\n\nSz\u00e9gyen, hogy a hatalom\u00e9rt k\u00e9pesek m\u00e9g az olt\u00e1si programot is h\u00e1tr\u00e1ltatni, \u00e9s ezzel m\u00e1sok \u00e9let\u00e9vel j\u00e1tszanak. Az olt\u00e1si munkacsoport jelenleg is t\u00f6bb mint 6 ezer olt\u00f3pontot m\u0171k\u00f6dtethet h\u00e1ziorvosi rendel\u0151kben \u00e9s k\u00f3rh\u00e1zi olt\u00f3pontokon. Az \u00f6nkorm\u00e1nyzati szakrendel\u0151k is ki vannak jel\u00f6lve olt\u00f3pontnak, de m\u00e9g az\u00e9rt nem akt\u00edv olt\u00f3pontok, mert nincs annyi vakcina az orsz\u00e1gban, hogy oda is k\u00fcldj\u00fcnk olt\u00f3anyagokat. Minden telep\u00fcl\u00e9sen \u00e9s minden ker\u00fcletben folyamatos az olt\u00e1s, annak politikai vezet\u00e9s\u00e9t\u0151l f\u00fcggetlen\u00fcl. Politik\u00e1t az olt\u00e1sb\u00f3l \u00e9s a vakcin\u00e1b\u00f3l egyed\u00fcl az olt\u00e1sellenes baloldal csin\u00e1l.\nKoronav\u00edrus Sajt\u00f3k\u00f6zpont - Orsz\u00e1gos Olt\u00e1si Munkacsoport\n\n"}]