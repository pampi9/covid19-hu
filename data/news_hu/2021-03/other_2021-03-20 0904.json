[{"date": "2021-03-20 09:04", "url": "https://koronavirus.gov.hu/cikkek/schanda-az-igenylok-99-szazaleka-megkapta-az-agazati-bertamogatast", "h1": "Schanda: az ig\u00e9nyl\u0151k 99 sz\u00e1zal\u00e9ka megkapta az \u00e1gazati b\u00e9rt\u00e1mogat\u00e1st", "body": "\nAz \u00e1gazati b\u00e9rt\u00e1mogat\u00e1s az egyik legfontosabb \u00e9s leghat\u00e9konyabb eszk\u00f6ze a v\u00e1llalkoz\u00e1sok t\u00e1mogat\u00e1s\u00e1nak; eddig 51 milli\u00e1rd forinthoz jutottak hozz\u00e1 a v\u00e1llalkoz\u00e1sok, ami azt is jelenti, hogy szinte mindenki, a k\u00e9rv\u00e9nyez\u0151k 99 sz\u00e1zal\u00e9ka megkapta m\u00e1r a neki j\u00e1r\u00f3 \u00f6sszeget - hangs\u00falyozta az Innov\u00e1ci\u00f3s \u00e9s Technol\u00f3giai Miniszt\u00e9rium (ITM) parlamenti \u00e9s strat\u00e9giai \u00e1llamtitk\u00e1ra a k\u00f6z\u00f6ss\u00e9gi oldal\u00e1n szombaton k\u00f6zz\u00e9tett bejegyz\u00e9s\u00e9ben.\n\n\nSchanda Tam\u00e1s hozz\u00e1tette: eddig mintegy 109 ezer munkahelyet tudtak megv\u00e9deni, illetve l\u00e9trehozni a t\u00e1mogat\u00e1s seg\u00edts\u00e9g\u00e9vel. Annak \u00e9rdek\u00e9ben, hogy ebben a neh\u00e9z helyzetben min\u00e9l kevesebb probl\u00e9m\u00e1val kelljen szemben\u00e9zni\u00fck a c\u00e9geknek, egyszer\u0171s\u00edtett\u00e9k az adminisztr\u00e1ci\u00f3t, \u00e9s el\u0151legk\u00e9nt \u00e1tutaltatj\u00e1k a meg\u00edt\u00e9lt \u00f6sszegeket az ig\u00e9nyl\u0151knek - ismertette.\n\u00a0\u00a0\u00a0\u00a0Kiemelte: a j\u00e1rv\u00e1nyhelyzet egyel\u0151re nem teszi lehet\u0151v\u00e9 a norm\u00e1lis \u00e9let \u00fajraind\u00edt\u00e1s\u00e1t.\n\u00a0\u00a0\u00a0\u00a0\"Azonban ahogyan n\u00f6vekszik a beoltott honfit\u00e1rsaink sz\u00e1ma, egyre k\u00f6zelebb jutunk ahhoz, hogy elkezdhess\u00fck fokozatosan feloldani a korl\u00e1toz\u00e1sokat\" - \u00edrta.\n\u00a0\u00a0\u00a0\u00a0\"Ne higgyenek a baloldal olt\u00e1sellenes propagand\u00e1j\u00e1nak! L\u00e1thatj\u00e1k, hogy m\u00edg Gyurcs\u00e1ny \u00e9s a csatl\u00f3sai azt szajk\u00f3zz\u00e1k, hogy vesz\u00e9lyesek a vakcin\u00e1k, magukat azonnal beolttatj\u00e1k - ak\u00e1r jogosultak, ak\u00e1r nem. \u0150k azt rem\u00e9lik, hogy min\u00e9l t\u00f6bben halnak meg a v\u00edrus miatt, mert ebben l\u00e1tj\u00e1k az es\u00e9ly\u00fcket arra, hogy hatalomra jussanak\" - fogalmazott a bejegyz\u00e9s\u00e9ben.\n\nMTI 2021. m\u00e1rcius 20.\n\n"}]