[{"date": "2021-03-13 10:12", "url": "https://koronavirus.gov.hu/cikkek/kasler-miklos-szukseg-van-nemzeti-egysegre-covid-elleni-harcban", "h1": "K\u00e1sler Mikl\u00f3s: sz\u00fcks\u00e9g van a nemzeti egys\u00e9gre a Covid elleni harcban", "body": "\nAz akkori rendk\u00edv\u00fcl neh\u00e9z helyzetben a magyar nemzet fel tudta mutatni a nemzeti egys\u00e9get, fel tudta mutatni azt a k\u00e9pess\u00e9get, hogy a neh\u00e9zs\u00e9gekre egys\u00e9gesen v\u00e1laszol. Jelen pillanatban is sz\u00fcks\u00e9g van a helyt\u00e1ll\u00e1sra, \u00e9s sz\u00fcks\u00e9g van a nemzeti egys\u00e9gre a Covid elleni harcban - mondta Prof. Dr. K\u00e1sler Mikl\u00f3s miniszter a koronav\u00edrus-j\u00e1rv\u00e1nyr\u00f3l, nemzeti \u00fcnnep\u00fcnk m\u00e1rcius 15-h\u00f6z k\u00f6zeledve.\n\n\nAz akkori rendk\u00edv\u00fcl neh\u00e9z helyzetben a magyar nemzet fel tudta mutatni a nemzeti egys\u00e9get, fel tudta mutatni azt a k\u00e9pess\u00e9get, hogy a neh\u00e9zs\u00e9gekre egys\u00e9gesen v\u00e1laszol. Jelen pillanatban is sz\u00fcks\u00e9g van a helyt\u00e1ll\u00e1sra, \u00e9s sz\u00fcks\u00e9g van a nemzeti egys\u00e9gre a Covid elleni harcban - mondta Prof. Dr. K\u00e1sler Mikl\u00f3s miniszter a koronav\u00edrus-j\u00e1rv\u00e1nyr\u00f3l, nemzeti \u00fcnnep\u00fcnk m\u00e1rcius 15-h\u00f6z k\u00f6zeledve.\nA t\u00e1rcavezet\u0151 a vakcinabeszerz\u00e9sr\u0151l kijelentette: a magyar korm\u00e1ny gondolkod\u00e1sban \u00e9s cselekv\u00e9sben megel\u0151zte a legt\u00f6bb eur\u00f3pai orsz\u00e1got. Id\u0151ben megrendelte a vakcin\u00e1kat, \u00e9s miut\u00e1n a vil\u00e1g egyik r\u00e9sz\u00e9r\u0151l \u00e9rkez\u0151 vakcin\u00e1k mennyis\u00e9ge \u00e9s tervezhet\u0151s\u00e9ge nem v\u00e1ltotta be az eredeti v\u00e1rakoz\u00e1sokat, ez\u00e9rt a vil\u00e1g m\u00e1sik r\u00e9sz\u00e9r\u0151l szerezt\u00fcnk be.\n\u00a0\nK\u00f6z\u00f6lte azt is: rendk\u00edv\u00fcl neh\u00e9z a fert\u0151z\u00e9snek a harmadik hull\u00e1ma, mert ezt nem ugyanaz a v\u00edrus okozza, mint ami az els\u0151 kett\u0151t. A brit mut\u00e1ns fert\u0151z\u00e9si gyorsas\u00e1ga majdnem dupl\u00e1ja az eredeti v\u00edrusnak, ifjabb koroszt\u00e1lyokat is megbeteg\u00edt, \u00e9s a harmadik jellemz\u0151 az, hogy a betegs\u00e9g lefoly\u00e1sa s\u00falyosabb.\n\u00a0\nMindezek indokolt\u00e1k a szigor\u00edt\u00e1sokat, \u00e9s k\u00e9nyszerhelyzetbe hozz\u00e1k a korm\u00e1nyt \u00e9s a lakoss\u00e1got is, hogy az \u00e1toltotts\u00e1got min\u00e9l gyorsabban n\u00f6velni lehessen - tette hozz\u00e1.\nA covid ter\u00e1pi\u00e1kr\u00f3l \u00e9s gy\u00f3gyszerekr\u0151l azt mondta: a favipiravirt Magyarorsz\u00e1gon a j\u00e1rv\u00e1ny kezdete \u00f3ta alkalmaztuk. Ett\u0151l a gy\u00f3gyszert\u0151l azt lehet v\u00e1rni, hogy a fert\u0151z\u00e9s korai szakasz\u00e1ban alkalmaz\u00e1sa eset\u00e9n a betegs\u00e9g lefoly\u00e1sa enyh\u00e9bb\u00e9 v\u00e1lik, ak\u00e1r el lehet ker\u00fclni a k\u00f3rh\u00e1zi gy\u00f3gykezel\u00e9st.\n\u00a0\nEz\u00e9rt olyan k\u00f6rnyezetet teremtett\u00fcnk, hogy a csal\u00e1di orvos megfelel\u0151 k\u00f6r\u00fcltekint\u00e9ssel fel\u00edrja a gy\u00f3gyszert, ak\u00e1r \u00fagy is, hogy az olt\u00f3pontokon pozit\u00edv diagn\u00f3zis eset\u00e9ben az ott l\u00e9v\u0151 orvos a beteg kik\u00e9rdez\u00e9se, megvizsg\u00e1l\u00e1sa ut\u00e1n k\u00e9zbe adja favipiravirt - hangs\u00falyozta az orvosminiszter, jelezve, hogy a korm\u00e1ny \u00e1tv\u00e1llalja a gy\u00f3gyszer finansz\u00edroz\u00e1st.\n\u00a0\nAz interj\u00fa v\u00e9g\u00e9n m\u00e1rcius 15-i \u00fcnnep\u00fcnk: az akkori rendk\u00edv\u00fcl neh\u00e9z helyzetben a magyar nemzet fel tudta mutatni a nemzeti egys\u00e9get, fel tudta mutatni azt a k\u00e9pess\u00e9get, hogy a neh\u00e9zs\u00e9gekre egys\u00e9gesen v\u00e1laszol. Jelen pillanatban is sz\u00fcks\u00e9g van a helyt\u00e1ll\u00e1sra, \u00e9s sz\u00fcks\u00e9g van a nemzeti egys\u00e9gre a Covid elleni harcban. Aki ebb\u0151l kimarad, \u00fagy j\u00e1r, mint 1848-ban az aulikusok, akik a nemzet ellen harcoltak.\nMTI/EMMI\n\n"}]