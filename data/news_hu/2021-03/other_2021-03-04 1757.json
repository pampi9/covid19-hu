[{"date": "2021-03-04 17:57", "url": "https://koronavirus.gov.hu/cikkek/magyarorszagra-erkezett-vakcinak-tipusa-es-mennyisege-2", "h1": "Magyarorsz\u00e1gra \u00e9rkezett vakcin\u00e1k t\u00edpusa \u00e9s mennyis\u00e9ge", "body": "\nMa \u00fajabb - de a v\u00e1rtn\u00e1l kevesebb - AstraZeneca-sz\u00e1ll\u00edtm\u00e1ny \u00e9rkezett: a v\u00e1rt 127.200 adag helyett csak 105.600 adag vakcina, \u00e9s meg\u00e9rkezett az \u00fajabb Szputnyik-vakcina sz\u00e1ll\u00edtm\u00e1ny is, amely 180 ezer adag els\u0151 \u00e9s 100 ezer adag m\u00e1sodik komponens\u0171 vakcin\u00e1t tartalmaz. Magyarorsz\u00e1g imm\u00e1r 5 olt\u00f3anyaggal rendelkezik, ennek is k\u00f6sz\u00f6nhet\u0151, hogy felgyorsulhatott az olt\u00e1s \u00e9s uni\u00f3s \u00e1tlag f\u00f6l\u00f6tt van a lakoss\u00e1g \u00e1toltotts\u00e1ga.\n\n\nAz eddigi 6,5 milli\u00f3 adagr\u00f3l 10,9 milli\u00f3ra n\u00f6velt\u00fck a lek\u00f6t\u00f6tt Pfizer-BioNtech olt\u00f3anyag mennyis\u00e9g\u00e9t. Magyarorsz\u00e1g \u00edgy m\u00e1r \u00f6sszesen 31 milli\u00f3 adag olt\u00f3anyagot k\u00f6t\u00f6tt le. Ebb\u0151l 24 milli\u00f3 adag olt\u00f3anyagot v\u00e1runk az uni\u00f3s beszerz\u00e9sb\u0151l, ennek eddig az 5 %-a \u00e9rkezett meg h\u00e1rom gy\u00e1rt\u00f3t\u00f3l (Pfizer, Moderna, AstraZeneca). A Janssen \u00e9s CureVac m\u00e9g nem rendelkezik uni\u00f3s enged\u00e9llyel, \u00edgy m\u00e9g nem is sz\u00e1ll\u00edtott olt\u00f3anyagot haz\u00e1nkba. A Janssen m\u00e1rcius k\u00f6zep\u00e9n kaphatja meg az Eur\u00f3pai Gy\u00f3gyszer\u00e9szeti \u00dcgyn\u00f6ks\u00e9g\u00a0 (EMA) enged\u00e9ly\u00e9t, ebb\u0151l a vakcin\u00e1b\u00f3l egy olt\u00e1sra lesz csak sz\u00fcks\u00e9g, \u00edgy a lek\u00f6t\u00f6tt 4,36 milli\u00f3 adag ugyanennyi ember olt\u00e1s\u00e1t teszi lehet\u0151v\u00e9.\nMiut\u00e1n az uni\u00f3s beszerz\u00e9sb\u0151l lassan \u00e9s kev\u00e9s vakcina \u00e9rkezik, az olt\u00e1sok felgyors\u00edt\u00e1sa \u00e9rdek\u00e9ben Magyarorsz\u00e1g orosz \u00e9s a k\u00ednai vakcin\u00e1k beszerz\u00e9s\u00e9re is szerz\u0151d\u00f6tt, ezekb\u0151l \u00f6sszesen tov\u00e1bbi 3,5 milli\u00f3 ember olt\u00e1s\u00e1ra el\u00e9g vakcina \u00e9rkezik majd a k\u00f6vetkez\u0151 h\u00f3napokban. Az eddig \u00e9rkezett Szputnyik-vakcin\u00e1val az elm\u00falt id\u0151szakban a regisztr\u00e1lt id\u0151sek olt\u00e1s\u00e1t v\u00e9gezt\u00e9k a k\u00f3rh\u00e1zi olt\u00f3pontokon,\u00a0\u00e9s j\u00f6v\u0151 h\u00e9ten megkezd\u0151dhet az olt\u00e1s a m\u00falt h\u00e9ten \u00e9rkezett 100 ezer olt\u00f3anyaggal is miut\u00e1n a\u00a0 Nemzeti N\u00e9peg\u00e9szs\u00e9g\u00fcgyi K\u00f6zpont (NNK)\u00a0megadta az enged\u00e9lyt az alkalmaz\u00e1s\u00e1ra. Ma meg\u00e9rkezett az \u00fajabb orosz vakcina-sz\u00e1ll\u00edtm\u00e1ny is, ezzel m\u00e9g nem kezd\u0151dik meg az olt\u00e1s, am\u00edg az NNK nem enged\u00e9lyezi alkalmaz\u00e1s\u00e1t.\u00a0Az Eur\u00f3pai Gy\u00f3gyszer\u00fcgyn\u00f6ks\u00e9g (EMA) ma bejelentette, hogy a Hum\u00e1ngy\u00f3gyszer Bizotts\u00e1ga megkezdte az orosz fejleszt\u00e9s\u0171 Szputnyik V (Gam-COVID-Vac) koronav\u00edrus elleni olt\u00f3anyag folyamatos fel\u00fclvizsg\u00e1lat\u00e1t. Az\u00a0EMA\u00a0k\u00f6zlem\u00e9nye szerint az olt\u00f3anyag uni\u00f3s k\u00e9relmez\u0151je az R-Pharm moszkvai sz\u00e9khely\u0171 gy\u00f3gyszergy\u00e1r n\u00e9metorsz\u00e1gi le\u00e1nyv\u00e1llalata.\nA k\u00ednai vakcin\u00e1val is m\u00e1r m\u00e1sodik hete zajlik az olt\u00e1s. A regisztr\u00e1lt id\u0151sek olt\u00e1s\u00e1hoz m\u00falt h\u00e9ten 275 ezer, ezen a h\u00e9ten \u00fajabb 250 ezer adag Sinopharm-vakcin\u00e1t kaptak a h\u00e1ziorvosok. A k\u00f6vetkez\u0151 k\u00ednai vakcinasz\u00e1ll\u00edtm\u00e1ny m\u00e1rcius k\u00f6zep\u00e9n v\u00e1rhat\u00f3.\nA j\u00e1rv\u00e1ny harmadik hull\u00e1ma haz\u00e1nkat is el\u00e9rte,\u00a0a j\u00e1rv\u00e1ny meredeken felsz\u00e1ll\u00f3 \u00e1g\u00e1ban vagyunk,\u00a0ism\u00e9t egyre n\u0151 a betegek sz\u00e1ma. Ez\u00e9rt v\u00e1ltozott az olt\u00e1si strat\u00e9gia is. Az a c\u00e9l, hogy m\u00e9g jobban felgyors\u00edtsuk az olt\u00e1st,\u00a0\u00e9s min\u00e9l t\u00f6bben min\u00e9l el\u0151bb kapj\u00e1k meg az els\u0151 olt\u00e1st. Ennek \u00e9rdek\u00e9ben a be\u00e9rkez\u0151 vakcina-sz\u00e1ll\u00edtm\u00e1nyokat teljes m\u00e9rt\u00e9kben bekapcsolj\u00e1k az olt\u00e1sokba \u00e9s v\u00e1ltozott egyes vakcin\u00e1k alkalmaz\u00e1sa is.\u00a0M\u00e1rciust\u00f3l a Pfizer-BionTech m\u00e1sodik adagj\u00e1t a kor\u00e1bbi 21 nap helyett 35 napos k\u00fcl\u00f6nbs\u00e9ggel, az AstraZeneca m\u00e1sodik adagj\u00e1t a kor\u00e1bbi 4 h\u00e9t helyett 12 hetes k\u00fcl\u00f6nbs\u00e9ggel adj\u00e1k be. Emellett az eddig csak 18-59 \u00e9v k\u00f6z\u00f6ttiek olt\u00e1s\u00e1ra enged\u00e9lyezett AstraZeneca alkalmaz\u00e1sa is megv\u00e1ltozik,\u00a0j\u00f6v\u0151 h\u00e9tt\u0151l m\u00e1r 60 \u00e9v felett is adhat\u00f3.\n\u00a0\n\n\n\n\n\u00a0\n\n\n\u00a0\n\n\nLek\u00f6t\u00f6tt mennyis\u00e9g\n\n\nEbb\u0151l meg\u00e9rkezett\n\n\n\n\n\u00a0\n\n\n\u00a0\n\n\nAdag\n\n\nF\u0151\n\n\nAdag\n\n\nF\u0151\n\n\n%\n\n\n\n\n1\n\n\nPfizer-BioNtech\n\n\n10 870 000\n\n\n5 435 000\n\n\n888 405\n\n\n444 112\n\n\n8%\n\n\n\n\n2\n\n\nModerna\n\n\n1 744 000\n\n\n872 000\n\n\n80 400\n\n\n40 200\n\n\n5%\n\n\n\n\n3\n\n\nAstraZeneca\n\n\n6 540 000\n\n\n3 270 000\n\n\n349 900\n\n\n174 950\n\n\n5%\n\n\n\n\n\u00a0\n\n\nJanssen\n\n\n4 360 000\n\n\n2 180 000\n\n\n0\n\n\n0\n\n\n0%\n\n\n\n\n\u00a0\n\n\nCureVac\n\n\n500 000\n\n\n250000\n\n\n0\n\n\n0\n\n\n0%\n\n\n\n\n\u00a0\n\n\nEU beszerz\u00e9sb\u0151l\n\n\n24 014 000\n\n\n12 007 000\n\n\n1 318 705\n\n\n659 262\n\n\n5%\n\n\n\n\n\u00a0\n\n\n\n\n6\n\n\nSzputynik\n\n\n2 000 000\n\n\n1 000 000\n\n\n325 600\n\n\n122 800\n\n\n16%\n\n\n\n\n7\n\n\nSinopharm\n\n\n5 000 000\n\n\n2 500 000\n\n\n550 000\n\n\n275 000\n\n\n11%\n\n\n\n\n\u00a0\n\n\n\"keleti vakcina\"\n\n\n7 000 000\n\n\n3 500 000\n\n\n875 600\n\n\n397 800\n\n\n13%\n\n\n\n\n\u00a0\n\n\n\n\n\u00a0\n\n\n\u00d6sszesen\n\n\n31 014 000\n\n\n15 507 000\n\n\n2 194 305\n\n\n1 057 062\n\n\n7%\n\n\n\n\n\nMagyarorsz\u00e1gon jelenleg alkalmazott vakcin\u00e1k:\n\n\n\n\n\u00a0\n\n\nVakcina gy\u00e1rt\u00f3ja\n\n\nH\u00e1ny olt\u00e1s kell bel\u0151le?\n\n\nH\u00e1ny nap a k\u00fcl\u00f6nbs\u00e9g a k\u00e9t olt\u00e1s k\u00f6z\u00f6tt?\n\n\nMikor \u00e9s hol kezdtek vele Magyarorsz\u00e1gon oltani?\n\n\nKinek adhat\u00f3?\n\n\nKr\u00f3nikus betegeket oltanak vele?\n\n\nB\u0151vebben\n\n\n\n\n1\n\n\nPfizer- Biontech\n\n\n2\n\n\nM\u00e1rcius 1-t\u0151l: 35 nap\n\n\n2020. december 26. k\u00f3rh\u00e1zi olt\u00f3pontokon eg\u00e9szs\u00e9g\u00fcgyi dolgoz\u00f3kat, majd id\u0151sotthonokban, regisztr\u00e1lt id\u0151seket (h\u00e1ziorvosokn\u00e1l \u00e9s k\u00f3rh\u00e1zi olt\u00f3pontokon)\n\n\n18 \u00e9v felettieket oltanak vele\n\n\nigen\n\n\nPfizer olt\u00f3anyag - lakoss\u00e1gi t\u00e1j\u00e9koztat\u00f3\n\n\n\n\n2\n\n\nModerna\n\n\n2\n\n\n28 nap\n\n\n2021. janu\u00e1r k\u00f6zepe id\u0151sotthonokban, illetve h\u00e1ziorvosokn\u00e1l, k\u00f3rh\u00e1zi olt\u00f3pontokon is\n\n\n18 \u00e9v felettieket oltanak vele\n\n\nigen\n\n\nModerna-vakcina lakoss\u00e1gi t\u00e1j\u00e9koztat\u00f3\n\n\n\n\n3\n\n\nSzputnyik\n\n\n2\n\n\n21 nap\n\n\n2021.febru\u00e1r regisztr\u00e1lt id\u0151seket\u00a0\n\t\t\t(k\u00f3rh\u00e1zi olt\u00f3pontokon)\n\n\n18 \u00e9v felettieket oltanak vele\n\n\nbizonyos - az alkalmaz\u00e1si el\u0151\u00edr\u00e1sban r\u00f6gz\u00edtett - kock\u00e1zati\u00a0kr\u00f3nikus betegs\u00e9gek eset\u00e9n nem adj\u00e1k\n\n\nSzputnyik-vakcina lakoss\u00e1gi t\u00e1j\u00e9koztat\u00f3\n\n\n\n\n4\n\n\nAstraZeneca\n\n\n2\n\n\nM\u00e1rcius 1-t\u0151l: 12 h\u00e9t\n\n\n2021. febru\u00e1r\u00a0\n\t\t\t60 \u00e9v alatti kr\u00f3nikus betegeket kezdtek vele oltani\n\n\nKezdetben 18-59 \u00e9v k\u00f6z\u00f6ttieket oltottak vele\nM\u00e1rcius 3. bejelent\u00e9s: 18 \u00e9v felett adhat\u00f3, id\u0151seknek is\n\n\nigen\n\n\nAstraZeneca olt\u00f3anyag - lakoss\u00e1gi t\u00e1j\u00e9koztat\u00f3\n\n\n\n\n5\n\n\nSinopharm\n\n\n2\n\n\n28 nap\n\n\n2021. febru\u00e1r 24. regisztr\u00e1lt id\u0151seket (h\u00e1ziorvosokn\u00e1l)\n\n\n18 \u00e9v felettieket oltanak vele\n\n\n\u00a0\nigen\n(kiv\u00e9ve: nem kezelt kr\u00f3nikus betegs\u00e9g vagy akut fell\u00e1ngol\u00f3 szakaszban)\n\n\nSinopharm olt\u00f3anyag \u2013lakoss\u00e1gi t\u00e1j\u00e9koztat\n\n\n\n\n\u00a0\n\n"}]