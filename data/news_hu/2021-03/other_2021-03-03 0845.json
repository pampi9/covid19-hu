[{"date": "2021-03-03 08:45", "url": "https://koronavirus.gov.hu/cikkek/kasler-fokozodo-jarvanyhelyzet-ellenere-tortenelmi-elorelepes-valosul-meg-magyar", "h1": "K\u00e1sler: a fokoz\u00f3d\u00f3 j\u00e1rv\u00e1nyhelyzet ellen\u00e9re is t\u00f6rt\u00e9nelmi el\u0151rel\u00e9p\u00e9s val\u00f3sul meg a magyar eg\u00e9szs\u00e9g\u00fcgyben", "body": "\nA fokoz\u00f3d\u00f3 j\u00e1rv\u00e1nyhelyzet ellen\u00e9re is t\u00f6rt\u00e9nelmi el\u0151rel\u00e9p\u00e9s val\u00f3sul meg a magyar eg\u00e9szs\u00e9g\u00fcgyben; ennek keret\u00e9ben jelent\u0151sen emelkednek az orvosi \u00e9s szakdolgoz\u00f3 b\u00e9rek, kivezet\u00e9sre ker\u00fcl a h\u00e1lap\u00e9nz, valamint k\u00fcl\u00f6nv\u00e1lik a mag\u00e1n \u00e9s az \u00e1llami ell\u00e1t\u00e1s - olvashat\u00f3 az emberi er\u0151forr\u00e1sok miniszter\u00e9nek szerd\u00e1n k\u00f6zz\u00e9tett Facebook-bejegyz\u00e9s\u00e9ben.\n\n\nK\u00e1sler Mikl\u00f3s kiemelte, az eg\u00e9szs\u00e9g\u00fcgyben dolgoz\u00f3k, akik m\u00e1r lassan egy esztendeje k\u00fczdenek a frontvonalban a koronav\u00edrus-fert\u0151z\u00f6tt betegek\u00e9rt, tov\u00e1bbra is p\u00e9lda \u00e9rt\u00e9k\u0171en helyt\u00e1llnak. Ugyanakkor - teszi hozz\u00e1 - sz\u00e1mukra is csak az emberek nagyar\u00e1ny\u00fa \u00e1toltotts\u00e1ga hozhat val\u00f3di enyh\u00fcl\u00e9st a kimer\u00edt\u0151 szellemi \u00e9s fizikai terhel\u00e9sben.\n\u00a0\u00a0\u00a0\u00a0Mint \u00edrta, Magyarorsz\u00e1gon az ut\u00f3bbi hetekben kedvez\u0151en alakul\u00f3 olt\u00e1si hajland\u00f3s\u00e1ggal egy\u00fctt kedvez\u0151en alakult a beoltottak sz\u00e1ma \u00e9s ar\u00e1nya is.\n\u00a0\u00a0\u00a0\u00a0\"Ez rendk\u00edv\u00fcl fontos, hiszen minden egyes beadott olt\u00e1ssal \u00e9letet ment\u00fcnk, az ell\u00e1t\u00f3rendszert \u00e9s az eg\u00e9szs\u00e9g\u00fcgyi dolgoz\u00f3kat pedig tehermentes\u00edtj\u00fck\" - \u00edrta a miniszter bejegyz\u00e9s\u00e9ben.\n\n\nMTI 2021. m\u00e1rcius 3.\n\n"}]