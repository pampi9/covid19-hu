[{"date": "2021-03-23 17:58", "url": "https://koronavirus.gov.hu/cikkek/mar-37-ezer-doboz-favipiravirt-irtak-fel-haziorvosok-az-otthonukban-gyogyuloknak", "h1": "M\u00e1r 37 ezer doboz favipiravirt \u00edrtak fel a h\u00e1ziorvosok az otthonukban gy\u00f3gyul\u00f3knak", "body": "\nEddig k\u00f6zel 37 ezer doboz favipiravirt \u00edrtak fel a h\u00e1ziorvosok, amelyb\u0151l 33 ezer dobozt m\u00e1r ki is adtak a gy\u00f3gyszert\u00e1rakban.\n\n\nTekintettel a koronav\u00edrus-j\u00e1rv\u00e1ny harmadik hull\u00e1m\u00e1ban meredeken emelked\u0151 fert\u0151z\u00f6ttek sz\u00e1m\u00e1ra\u00a0m\u00e1r a h\u00e1zorvosok is fel\u00edrhatj\u00e1k a koronav\u00edrus-fert\u0151z\u00e9s k\u00f3rh\u00e1zi kezel\u00e9s\u00e9ben m\u00e1r igen hat\u00e1sosnak bizonyult favipiravir tablett\u00e1t az otthonukban gy\u00f3gyul\u00f3 enyhe vagy k\u00f6z\u00e9ps\u00falyos t\u00fcneteket mutat\u00f3 betegek kezel\u00e9s\u00e9re, ezzel is el\u0151seg\u00edtve a betegs\u00e9g k\u00f6nnyebb lefoly\u00e1s\u00e1t \u00e9s cs\u00f6kkentve a k\u00f3rh\u00e1zi kezel\u00e9st ig\u00e9nyl\u0151 betegek sz\u00e1m\u00e1t. A gy\u00f3gyszer ingyenesen kiv\u00e1lthat\u00f3. Magyarorsz\u00e1g\u00a0favipiparir k\u00e9szlet\u00e9t a k\u00ednai \u00e9s jap\u00e1n beszerz\u00e9sek mellett m\u00e1r a hazai gy\u00e1rt\u00e1s is garant\u00e1lja, hisz m\u00e1r k\u00e9t hazai gy\u00e1rt\u00f3 is gy\u00e1rt favipiravir tartalm\u00fa gy\u00f3gyszert:\u00a0az Egis \u00e9s a Meditop. Jelenleg minden gy\u00f3gyszert\u00e1r r\u00e9sz\u00e9re, \u00e9s rajtuk kereszt\u00fcl minden koronav\u00edrusos beteg r\u00e9sz\u00e9re - akinek a h\u00e1ziorvosa vagy a covid ambulancia orvosa javasolja - hozz\u00e1f\u00e9rhet\u0151 a favipiravir. A Hungaropharma minden Magyarorsz\u00e1gi gy\u00f3gyszert\u00e1r r\u00e9sz\u00e9re k\u00e9pes legal\u00e1bb napi egyszer kisz\u00e1ll\u00edtani a megrendel\u00e9seiket.\n\u00a0\n\n"}]