[{"date": "2021-03-07 13:00", "url": "https://koronavirus.gov.hu/cikkek/orban-senkit-nem-hagyunk-az-ut-szelen", "h1": "Orb\u00e1n: senkit nem hagyunk az \u00fat sz\u00e9l\u00e9n", "body": "\n\"Seg\u00edteni fogunk, senkit sem hagyunk az \u00fat sz\u00e9l\u00e9n!\" - mondta Orb\u00e1n Viktor minisztereln\u00f6k vas\u00e1rnap a Facebook-oldal\u00e1n a h\u00e9tf\u0151t\u0151l hat\u00e1lyba l\u00e9p\u0151 korl\u00e1toz\u00e1sok \u00e9rintettjeinek \u00fczenve.\n\n\u00a0\u00a0\u00a0\u00a0A korm\u00e1nyf\u0151 a Vakcinainf\u00f3 Extra - 3. r\u00e9sz c\u00edm\u0171 videobejegyz\u00e9sben \u00fagy fogalmazott, a k\u00f6vetkez\u0151 k\u00e9t h\u00e9t val\u00f3ban neh\u00e9z lesz, hiszen az eddig nyitva tart\u00f3 \u00fczletek k\u00f6z\u00fcl t\u00f6bbet be kell z\u00e1rni \u00e9s a szolg\u00e1ltat\u00e1sok is sz\u00fcnetelni fognak.\n\u00a0\u00a0\u00a0\u00a0\"Akiket ez \u00e9rint, neh\u00e9z helyzetbe ker\u00fclnek. Seg\u00edteni fogunk, senkit sem hagyunk az \u00fat sz\u00e9l\u00e9n!\" - jelentette ki.\n\u00a0\u00a0\u00a0\u00a0Orb\u00e1n Viktor al\u00e1h\u00fazta, 50 sz\u00e1zal\u00e9kos b\u00e9rt\u00e1mogat\u00e1st adnak a most le\u00e1ll\u00edtott szolg\u00e1ltat\u00e1sokban dolgoz\u00f3knak, p\u00e9ld\u00e1ul fodr\u00e1szoknak, kozmetikusoknak, bolti elad\u00f3knak.\n\u00a0\u00a0\u00a0\u00a0A korm\u00e1ny emellett eg\u00e9sz m\u00e1rciusra elt\u00f6r\u00f6lte a munk\u00e1ltat\u00f3i j\u00e1rul\u00e9kot a sz\u00f3ban forg\u00f3 szektorokban, az \u00e1llami vagy \u00f6nkorm\u00e1nyzati ingatlanok m\u00e1rciusi b\u00e9rleti d\u00edj\u00e1t pedig nem kell megfizetni\u00fck a szigor\u00edt\u00e1ssal \u00e9rintett v\u00e1llalkoz\u00e1soknak - fejtette ki.\n\u00a0\u00a0\u00a0\u00a0A minisztereln\u00f6k bejelentette, az \u00e1ltal\u00e1nyad\u00f3z\u00f3knak, vagyis a kat\u00e1soknak \u00e9s kiv\u00e1soknak \"term\u00e9szetesen m\u00e1rcius h\u00f3napra elengedj\u00fck az ad\u00f3jukat\"\n\n\n"}]