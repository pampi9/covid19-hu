[{"date": "2021-03-03 09:51", "url": "https://koronavirus.gov.hu/cikkek/itm-allamtitkar-mar-tobb-mint-400-ezer-ember-munkahelyenek-megtartasat-segitettek", "h1": "ITM-\u00e1llamtitk\u00e1r: m\u00e1r t\u00f6bb mint 400 ezer ember munkahely\u00e9nek megtart\u00e1s\u00e1t seg\u00edtett\u00e9k", "body": "\nM\u00e1r t\u00f6bb mint 400 ezer ember munkahely\u00e9nek megv\u00e9d\u00e9s\u00e9t \u00e9s \u00fajrateremt\u00e9s\u00e9t seg\u00edtette a korm\u00e1ny a b\u00e9rt\u00e1mogat\u00e1si programokkal - mondta Bod\u00f3 S\u00e1ndor, az Innov\u00e1ci\u00f3s \u00e9s Technol\u00f3giai Miniszt\u00e9rium (ITM) foglalkoztat\u00e1spolitik\u00e1\u00e9rt felel\u0151s \u00e1llamtitk\u00e1ra szerd\u00e1n az M1 aktu\u00e1lis csatorn\u00e1n.\n\n\n\u00a0A j\u00e1rv\u00e1ny els\u0151 szakasz\u00e1ban munkahelyv\u00e9delmi \u00e9s munkahelyteremt\u0151 programok indultak, akkor mintegy 280 ezer munkav\u00e1llal\u00f3t seg\u00edtettek.\n\u00a0\u00a0\u00a0\u00a0K\u00e9s\u0151bb b\u00e9rt\u00e1mogat\u00e1si programot ind\u00edtottak a vend\u00e9gl\u00e1t\u00e1sban, turizmusban, valamint a szolg\u00e1ltat\u00f3 \u00e1gazatban dolgoz\u00f3knak, ezeket eddig 115 ezer ember tudta ig\u00e9nybe venni. A kutat\u00e1s-fejleszt\u00e9si program, valamint a 25 \u00e9v alatti fiatalokat, illetve alacsonyabb v\u00e9gzetts\u00e9g\u0171ek t\u00e1mogat\u00e1s\u00e1t c\u00e9lz\u00f3 programok pedig el\u00e9rhet\u0151ek jelenleg is.\n\u00a0\u00a0\u00a0\u00a0Mindezekre \u00f6sszesen 120 milli\u00e1rd forintot ford\u00edtott eddig a korm\u00e1ny az \u00e1llamtitk\u00e1r k\u00f6zl\u00e9se szerint.\n\nMTI 2021. m\u00e1rcius 3.\n\n"}]