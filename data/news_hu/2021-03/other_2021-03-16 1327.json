[{"date": "2021-03-16 13:27", "url": "https://koronavirus.gov.hu/cikkek/szijjarto-annyival-tobb-ember-eletet-tudtuk-megvedeni-amennyi-keleti-oltast-vasaroltunk", "h1": "Szijj\u00e1rt\u00f3: annyival t\u00f6bb ember \u00e9let\u00e9t tudtuk megv\u00e9deni, amennyi keleti olt\u00e1st v\u00e1s\u00e1roltunk", "body": "\nAnnyival t\u00f6bb szerb \u00e9s magyar ember \u00e9let\u00e9t tudtuk megv\u00e9deni, mint amennyi keleti vakcin\u00e1t megv\u00e1s\u00e1roltunk, \u00e9s amennyi olt\u00e1st m\u00e1r beadtunk Szerbi\u00e1ban, illetve Magyarorsz\u00e1gon - hangs\u00falyozta Szijj\u00e1rt\u00f3 P\u00e9ter k\u00fclgazdas\u00e1gi \u00e9s k\u00fcl\u00fcgyminiszter kedden Belgr\u00e1dban, ahol szerb hivatali koll\u00e9g\u00e1j\u00e1val, Nikola Selakoviccsal t\u00e1rgyalt.\n\n\nSzijj\u00e1rt\u00f3 P\u00e9ter r\u00e1mutatott, ha Belgr\u00e1d \u00e9s Budapest nem v\u00e1s\u00e1rolt volna keleti vakcin\u00e1t, akkor a saj\u00e1t \u00e1llampolg\u00e1rai \u00e9let\u00e9t tette volna kock\u00e1ra.\n\u00a0\u00a0\u00a0\u00a0\"Egyik korm\u00e1ny sem volt hajland\u00f3 ideol\u00f3giai k\u00e9rd\u00e9ss\u00e9 tenni a vakcina \u00fcgy\u00e9t. Mindk\u00e9t orsz\u00e1g megb\u00edzott a saj\u00e1t nemzeti szak\u00e9rt\u0151iben, \u00e9s nem fogadtuk el azt, hogy valaki valahol t\u00e1vol jobban \u00e9rt egy bizonyos k\u00e9rd\u00e9shez, mint a mi nemzeti szak\u00e9rt\u0151ink. Mind a szerb, mind a magyar korm\u00e1ny a j\u00f3zan esz\u00e9re hallgatott, \u00e9s egyetlen egy c\u00e9lt t\u0171zt\u00fcnk ki magunk el\u00e9, hogy megv\u00e9dj\u00fck a saj\u00e1t polg\u00e1raink \u00e9let\u00e9t \u00e9s eg\u00e9szs\u00e9g\u00e9t\" - f\u0171zte hozz\u00e1. Amennyiben Szerbia \u00e9s Magyarorsz\u00e1g nem v\u00e1s\u00e1rolt volna keleti vakcin\u00e1t, akkor t\u00f6bb milli\u00f3val kevesebb szerb \u00e9s magyar kapott volna olt\u00e1st - magyar\u00e1zta.\nMTI 2021. m\u00e1rcius 16.\n\n"}]