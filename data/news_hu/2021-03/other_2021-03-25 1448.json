[{"date": "2021-03-25 14:48", "url": "https://koronavirus.gov.hu/cikkek/orban-viktor-europai-unios-csucstalalkozon-vesz-reszt", "h1": "Orb\u00e1n Viktor eur\u00f3pai uni\u00f3s cs\u00facstal\u00e1lkoz\u00f3n vesz r\u00e9szt", "body": "\nOrb\u00e1n Viktor minisztereln\u00f6k cs\u00fct\u00f6rt\u00f6k\u00f6n videokonferenci\u00e1n tal\u00e1lkozik az eur\u00f3pai uni\u00f3s tag\u00e1llamok korm\u00e1nyf\u0151ivel, el\u0151tte pedig V4-es cs\u00facstal\u00e1lkoz\u00f3n is r\u00e9szt vesz.\u00a0A korm\u00e1nyf\u0151 a Facebookra cs\u00fct\u00f6rt\u00f6k\u00f6n feltett vide\u00f3j\u00e1ban azt mondta: \"a neh\u00e9z br\u00fcsszeli j\u00e1rv\u00e1nyhelyzet\" miatt videokonferenci\u00e1n tal\u00e1lkoznak egym\u00e1ssal az eur\u00f3pai uni\u00f3s tag\u00e1llamok minisztereln\u00f6kei, el\u0151tte pedig lesz egy V4-cs\u00facstal\u00e1lkoz\u00f3.\n\n\n\u00a0\u00a0\u00a0\u00a0\"Egyetlen t\u00e9m\u00e1nk van, igaz\u00e1n fontos t\u00e9m\u00e1nk, ez a vakcinahelyzet \u00e9s a vakcin\u00e1k beszerz\u00e9se. Br\u00fcsszel v\u00e1llalta, hogy a tag\u00e1llamok sz\u00e1m\u00e1ra beszerzi a vakcin\u00e1kat. Ha ez siker\u00fcl, gyorsan megy, sok \u00e9letet ment\u00fcnk meg, ha lassan megy, akkor sok \u00e9letet vesz\u00edt\u00fcnk\" - k\u00f6z\u00f6lte Orb\u00e1n Viktor.\n\u00a0\u00a0\u00a0\u00a0Hozz\u00e1tette: \"Ez\u00e9rt ma arr\u00f3l fogunk tan\u00e1cskozni, hogyan vehetj\u00fck r\u00e1 Br\u00fcsszelt arra, hogy az eddigiekn\u00e9l sokkal gyorsabban, olajozottabban \u00e9s hat\u00e9konyabban szerezze be azokat a vakcin\u00e1kat, amelyekkel azt\u00e1n mi, a tag\u00e1llamok minisztereln\u00f6kei \u00e9s korm\u00e1nyai \u00e9leteket menthet\u00fcnk.\"\n\nMTI 2021. m\u00e1rcius 25.\n\n"}]