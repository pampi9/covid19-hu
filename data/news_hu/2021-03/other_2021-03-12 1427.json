[{"date": "2021-03-12 14:27", "url": "https://koronavirus.gov.hu/cikkek/meg-tobb-vallalkozas-valik-jogosultta-az-ujrainditasi-gyorskolcsonre", "h1": "M\u00e9g t\u00f6bb v\u00e1llalkoz\u00e1s v\u00e1lik jogosultt\u00e1 az \u00fajraind\u00edt\u00e1si gyorsk\u00f6lcs\u00f6nre ", "body": "\nKib\u0151v\u00fclt a t\u00e1mogatotti k\u00f6r.\u00a0Az \u00e1tmeneti bez\u00e1r\u00e1s sok v\u00e1llalkoz\u00e1s sz\u00e1m\u00e1ra okoz neh\u00e9zs\u00e9get, k\u00fcl\u00f6n\u00f6sen a szolg\u00e1ltat\u00f3 szektorban. Ennek ismeret\u00e9ben j\u00f3val sz\u00e9lesebb k\u00f6rben biztos\u00edtjuk a t\u00edzmilli\u00f3 forintos \u00fajranyit\u00e1si gyorsk\u00f6lcs\u00f6nt, azt minden, a bez\u00e1r\u00e1sban \u00e9rintett v\u00e1llalkoz\u00e1s k\u00e9rheti majd, jelentette be Guly\u00e1s Gergely kancell\u00e1riaminiszter a cs\u00fct\u00f6rt\u00f6ki Korm\u00e1nyinf\u00f3n.\n\n\nUtas\u00edtottuk a Magyar Fejleszt\u00e9si Bankot, hogy ennek felt\u00e9teleit mihamarabb teremtse meg, az Innov\u00e1ci\u00f3s \u00e9s Technol\u00f3giai Miniszt\u00e9rium pedig a kereskedelmi \u00e9s iparkamar\u00e1hoz fordul, hogy a gyorsk\u00f6lcs\u00f6n felt\u00e9teleir\u0151l min\u00e9l el\u0151bb \u00e9rtes\u00fclhessenek a v\u00e1llalkoz\u00e1sok.\nA b\u00e9rt\u00e1mogat\u00e1sokat folyamatosan, \u00fctemezetten utalj\u00e1k. Az 50 sz\u00e1zal\u00e9kos t\u00e1mogat\u00e1st az \u00e9rintettek eg\u00e9sz m\u00e1rciusra megkapj\u00e1k, ugyanakkor mentes\u00fclnek a munk\u00e1ltat\u00f3i j\u00e1rul\u00e9k, valamint a szoci\u00e1lis hozz\u00e1j\u00e1rul\u00e1si ad\u00f3 fizet\u00e9se al\u00f3l is, s a kata \u00e1tal\u00e1nyad\u00f3j\u00e1t is elengedik m\u00e1rciusra az \u00e9rintettek sz\u00e1m\u00e1ra.\n(kormany.hu)\n\u00a0\n\n"}]