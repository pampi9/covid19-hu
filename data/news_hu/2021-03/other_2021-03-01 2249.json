[{"date": "2021-03-01 22:49", "url": "https://koronavirus.gov.hu/cikkek/nehany-orszagbol-korlatozas-nelkul-be-lehet-lepni-magyarorszagra", "h1": "N\u00e9h\u00e1ny orsz\u00e1gb\u00f3l korl\u00e1toz\u00e1s n\u00e9lk\u00fcl be lehet l\u00e9pni Magyarorsz\u00e1gra", "body": "\nN\u00e9h\u00e1ny orsz\u00e1gb\u00f3l korl\u00e1toz\u00e1s n\u00e9lk\u00fcl be lehet l\u00e9pni Magyarorsz\u00e1gra - k\u00f6z\u00f6lt\u00e9k h\u00e9tf\u0151 este a korm\u00e1ny honlapj\u00e1n.\n\n\u00a0\u00a0\u00a0\u00a0A kormany.hu azt \u00edrta: a j\u00e1rv\u00e1ny\u00fcgyi k\u00e9sz\u00fclts\u00e9gi id\u0151szak utaz\u00e1si korl\u00e1toz\u00e1sair\u00f3l sz\u00f3l\u00f3 korm\u00e1nyrendelet alapj\u00e1n a k\u00fcl\u00fcgyminiszter felhatalmaz\u00e1st kapott arra, hogy a bel\u00fcgyminiszterrel k\u00f6z\u00f6sen rendeletben \u00e1llap\u00edtsa meg azokat az \u00e1llamokat, ahonnan gazdas\u00e1gi vagy \u00fczleti c\u00e9l\u00fa \u00fatr\u00f3l Magyarorsz\u00e1gra hazat\u00e9rve a magyar \u00e1llampolg\u00e1r haz\u00e1nk ter\u00fclet\u00e9re korl\u00e1toz\u00e1s n\u00e9lk\u00fcl bel\u00e9phet.\n\u00a0\u00a0\u00a0\u00a0Ugyanez a lista tartalmazza azokat az \u00e1llamokat is, amelyek \u00e1llampolg\u00e1ra, vagy amely \u00e1llamban 90 napot meghalad\u00f3 tart\u00f3zkod\u00e1sra jogosult szem\u00e9ly gazdas\u00e1gi vagy \u00fczleti c\u00e9lb\u00f3l Magyarorsz\u00e1g ter\u00fclet\u00e9re korl\u00e1toz\u00e1s n\u00e9lk\u00fcl l\u00e9phet be. Mostant\u00f3l ebbe a k\u00f6rbe tartozik az Amerikai Egyes\u00fclt \u00c1llamok, K\u00edna, Oroszorsz\u00e1g, India, Indon\u00e9zia, Izrael, Jap\u00e1n, Koreai K\u00f6zt\u00e1rsas\u00e1g, T\u00f6r\u00f6korsz\u00e1g, Ukrajna, Szingap\u00far, Bahrein \u00e9s az Egyes\u00fclt Arab Em\u00edrs\u00e9gek - k\u00f6z\u00f6lt\u00e9k.\n\nMTI\n\n"}]