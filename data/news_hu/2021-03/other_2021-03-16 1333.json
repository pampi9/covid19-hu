[{"date": "2021-03-16 13:33", "url": "https://koronavirus.gov.hu/cikkek/operativ-torzs-2772-ember-ellen-intezkedtek-maszkviseles-elmulasztasa-miatt-hetvegen", "h1": "Operat\u00edv t\u00f6rzs: 2772 ember ellen int\u00e9zkedtek a maszkvisel\u00e9s elmulaszt\u00e1sa miatt a h\u00e9tv\u00e9g\u00e9n", "body": "\nA hossz\u00fa h\u00e9tv\u00e9g\u00e9n 2772 esetben int\u00e9zkedtek a rend\u0151r\u00f6k a maszkvisel\u00e9si k\u00f6telezetts\u00e9g elmulaszt\u00e1sa miatt - ismertette az Orsz\u00e1gos Rend\u0151r-f\u0151kapit\u00e1nys\u00e1g sz\u00f3viv\u0151je a koronav\u00edrus-j\u00e1rv\u00e1ny elleni v\u00e9dekez\u00e9s\u00e9rt felel\u0151s operat\u00edv t\u00f6rzs keddi online sajt\u00f3t\u00e1j\u00e9koztat\u00f3j\u00e1n.\n\n\nG\u00e1l Krist\u00f3f alezredes k\u00f6z\u00f6lte: p\u00e9nteken, szombaton, vas\u00e1rnap \u00e9s h\u00e9tf\u0151n 2620 esetben az\u00e9rt l\u00e9ptek fel, mert k\u00f6zter\u00fcleten szegt\u00e9k meg a maszkvisel\u00e9si k\u00f6telezetts\u00e9get.\n\u00a0\u00a0\u00a0\u00a0Egy\u00e9b, a rendeletben szerepl\u0151 z\u00e1rt helyen 100, t\u00f6megk\u00f6zleked\u00e9si eszk\u00f6z\u00f6n pedig 52 ember ellen int\u00e9zkedtek a h\u00e9tv\u00e9g\u00e9n amiatt, mert nem viseltek maszkot - tette hozz\u00e1.\n\u00a0\u00a0\u00a0\u00a0A kij\u00e1r\u00e1si tilalmat 1893-an szegt\u00e9k meg, k\u00f6z\u00fcl\u00fck 49-en a kutyas\u00e9t\u00e1ltat\u00e1sra vonatkoz\u00f3 szab\u00e1lyt nem tartott\u00e1k be.\n\u00a0\u00a0\u00a0\u00a0A Magyarorsz\u00e1g ter\u00fclet\u00e9n \u00e1thalad\u00f3k k\u00f6z\u00fcl 300 ember ellen kellett a rend\u0151r\u00f6knek int\u00e9zkedni\u00fck a hossz\u00fa h\u00e9tv\u00e9g\u00e9n, ami\u00e9rt nem tartott\u00e1k be a r\u00e1juk vonatkoz\u00f3 korl\u00e1toz\u00f3 int\u00e9zked\u00e9seket.\n\u00a0\u00a0\u00a0\u00a0H\u00e9tf\u0151n 4178 hat\u00f3s\u00e1gi h\u00e1zi karant\u00e9nt rendeltek el, jelenleg 43 553 ember j\u00e1rv\u00e1ny\u00fcgyi megfigyel\u00e9se, illetve elk\u00fcl\u00f6n\u00edt\u00e9se van hat\u00e1lyban, az \u00e9rintettek k\u00f6z\u00fcl 4526-an v\u00e1llalt\u00e1k az online ellen\u0151rz\u00e9sre fejlesztett mobilalkalmaz\u00e1st - ismertette.\n\n\nMTI 2021. m\u00e1rcius 16.\n\n"}]