[{"date": "2021-03-08 14:22", "url": "https://koronavirus.gov.hu/cikkek/itm-fontos-szerepet-kaphat-home-office-jarvany-elleni-vedekezesben", "h1": "ITM: fontos szerepet kaphat a home office a j\u00e1rv\u00e1ny elleni v\u00e9dekez\u00e9sben", "body": "\n\"A home office alkalmaz\u00e1sa is seg\u00edti a j\u00e1rv\u00e1ny megf\u00e9kez\u00e9s\u00e9t, ez\u00e9rt arra k\u00e9rj\u00fck a c\u00e9geket, hogy tegy\u00e9k lehet\u0151v\u00e9 munkat\u00e1rsaik sz\u00e1m\u00e1ra az otthoni munkav\u00e9gz\u00e9st\" - mondta Schanda Tam\u00e1s, az Innov\u00e1ci\u00f3s \u00e9s Technol\u00f3giai Miniszt\u00e9rium (ITM) parlamenti \u00e9s strat\u00e9giai \u00e1llamtitk\u00e1ra.\n\n\u00a0\nA miniszt\u00e9rium h\u00e9tf\u0151i k\u00f6zlem\u00e9nye szerint az \u00e1llamtitk\u00e1r arra k\u00e9rte a munk\u00e1ltat\u00f3kat, hogy min\u00e9l t\u00f6bb koll\u00e9g\u00e1juk sz\u00e1m\u00e1ra biztos\u00edts\u00e1k az otthoni munkav\u00e9gz\u00e9s lehet\u0151s\u00e9g\u00e9t. Min\u00e9l kevesebb a tal\u00e1lkoz\u00e1s, ann\u00e1l nehezebben tud terjedni a j\u00e1rv\u00e1ny, ez\u00e9rt nagyon fontos, hogy aki csak teheti, otthonr\u00f3l dolgozzon. A home office nemcsak a j\u00e1rv\u00e1ny lass\u00edt\u00e1sa miatt fontos, de sok csal\u00e1dban \u00edgy az \u00f3vod\u00e1s, iskol\u00e1s gyerekeket sem kell m\u00e1sra b\u00edzni, vel\u00fck maradhatnak a sz\u00fcl\u0151k - tette hozz\u00e1 a miniszterhelyettes.\n\u00a0\u00a0\u00a0\u00a0Schanda Tam\u00e1s eml\u00e9keztetett: \"ahhoz, hogy nyitni tudjunk, most z\u00e1rnunk kell. Mindenkire sz\u00fcks\u00e9g van a j\u00e1rv\u00e1ny elleni k\u00fczdelemben. K\u00e9rj\u00fck, hogy tarts\u00e1k be a szab\u00e1lyokat, mert csak \u00edgy, egy\u00fctt siker\u00fclhet\" - mondta.\n\nMTI 2021. m\u00e1rcius 8.\n\n"}]