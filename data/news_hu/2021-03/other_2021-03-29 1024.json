[{"date": "2021-03-29 10:24", "url": "https://koronavirus.gov.hu/cikkek/szlavik-husvetkor-szigoruan-be-kell-tartani-szabalyokat-", "h1": "Szl\u00e1vik: h\u00fasv\u00e9tkor is szigor\u00faan be kell tartani a szab\u00e1lyokat!", "body": "\nH\u00fasv\u00e9tkor is szigor\u00faan be kell tartani a koronav\u00edrus-j\u00e1rv\u00e1ny elleni v\u00e9dekez\u00e9s\u00e9rt hozott szab\u00e1lyokat - k\u00f6z\u00f6lte a D\u00e9l-pesti Centrumk\u00f3rh\u00e1z infektol\u00f3gus f\u0151orvosa h\u00e9tf\u0151n a Kossuth r\u00e1di\u00f3 J\u00f3 reggelt, Magyarorsz\u00e1g! c\u00edm\u0171 m\u0171sor\u00e1ban.\n\n\nSzl\u00e1vik J\u00e1nos kiemelte, hogy a v\u00e9d\u0151olt\u00e1s nem jelent teljes v\u00e9detts\u00e9get, csak a beteges\u00e9g s\u00falyos lefoly\u00e1s\u00e1t el\u0151zi meg, ez\u00e9rt akkor se szabad k\u00f6z\u00f6sen \u00fcnnepelni h\u00fasv\u00e9tkor, ha egyes rokonok be vannak oltva.\n\u00a0\u00a0\u00a0\u00a0N\u00e9h\u00e1ny h\u00e9t m\u00falva, az \u00e1toltotts\u00e1g n\u00f6veked\u00e9s\u00e9vel m\u00e1r v\u00e1rhat\u00f3an fel lehet l\u00e9legezni, addig \"mindenki tartson m\u00e9g ki egy kicsit\" - mondta.\n\u00a0\u00a0\u00a0\u00a0Besz\u00e9lt arr\u00f3l is: a j\u00e1rv\u00e1ny kezdet\u00e9n \u00fagy gondolt\u00e1k, hogy a kismam\u00e1kra nem vesz\u00e9lyes a v\u00edrus, de m\u00e1ra m\u00e1r tudj\u00e1k, hogy az any\u00e1kra a v\u00e1rand\u00f3ss\u00e1g alatt is vesz\u00e9lyes, hiszen sokan ker\u00fcltek k\u00f6z\u00fcl\u00fck k\u00f3rh\u00e1zba, l\u00e9legeztet\u0151g\u00e9pre. A v\u00e9d\u0151olt\u00e1s ez\u00e9rt m\u00e1r Magyarorsz\u00e1gon is el\u00e9rhet\u0151 a kismam\u00e1knak, \u0151ket a Pfizer- \u00e9s a Moderna-vakcin\u00e1val oltj\u00e1k a v\u00e1rand\u00f3ss\u00e1g m\u00e1sodik \u00e9s harmadik harmad\u00e1ban - mondta Szl\u00e1vik J\u00e1nos.\n\nMTI 2021. m\u00e1rcius 29.\n\n"}]