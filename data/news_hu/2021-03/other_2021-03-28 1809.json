[{"date": "2021-03-28 18:09", "url": "https://koronavirus.gov.hu/cikkek/betortek-egy-xvi-keruleti-oltopontra", "h1": "Bet\u00f6rtek egy XVI. ker\u00fcleti olt\u00f3pontra", "body": "\nBet\u00f6rtek egy XVI. ker\u00fcleti olt\u00f3pontra vas\u00e1rnap; eg\u00e9szs\u00e9g\u00fcgyi v\u00e9d\u0151felszerel\u00e9seket vittek el, de olt\u00f3anyagot nem - er\u0151s\u00edtette meg a rend\u0151rs\u00e9g vas\u00e1rnap az MTI-nek.\n\nKor\u00e1bban a Magyar Nemzet a XVI. ker\u00fcleti \u00f6nkorm\u00e1nyzat Facebook-oldal\u00e1nak h\u00edre alapj\u00e1n sz\u00e1molt be az esetr\u0151l.\n\u00a0\u00a0\u00a0\u00a0A Budapesti Rend\u0151r-f\u0151kapit\u00e1nys\u00e1g az MTI megkeres\u00e9s\u00e9re azt k\u00f6z\u00f6lte: Budapest XVI. ker\u00fclet\u00e9ben egy kihelyezett olt\u00f3pontra t\u00f6rtek be vas\u00e1rnap reggel. A tettesek FFP-maszkokat, gumikeszty\u0171ket, k\u00e9zfert\u0151tlen\u00edt\u0151ket, v\u00e9d\u0151ruh\u00e1zatot, v\u00e9rnyom\u00e1sm\u00e9r\u0151t \u00e9s \u00e9rszor\u00edt\u00f3t vittek el, olt\u00f3anyaghoz nem f\u00e9rtek hozz\u00e1.\n\u00a0\u00a0\u00a0\u00a0A cinkotai j\u00e1r\u0151r\u00f6k a helysz\u00ednen k\u00e9t f\u00e9rfit, harmadik t\u00e1rsukat nem sokkal k\u00e9s\u0151bb a k\u00f6zelben fogt\u00e1k el.\n\u00a0\u00a0\u00a0\u00a0A ker\u00fcleti rend\u0151rkapit\u00e1nys\u00e1g lop\u00e1s b\u0171ntett gyan\u00faj\u00e1val ind\u00edtott elj\u00e1r\u00e1st - tett\u00e9k hozz\u00e1.\n\nMTI 2021. m\u00e1rcius 28.\n\n"}]