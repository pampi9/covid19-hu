[{"date": "2021-03-23 12:28", "url": "https://koronavirus.gov.hu/cikkek/orban-viktor-kereskedelmi-kamaraval-targyalt", "h1": "Orb\u00e1n Viktor a kereskedelmi kamar\u00e1val t\u00e1rgyalt", "body": "\nA Magyar Kereskedelmi \u00e9s Iparkamar\u00e1val t\u00e1rgyalt a koronav\u00edrus-j\u00e1rv\u00e1ny miatti szab\u00e1lyokr\u00f3l Orb\u00e1n Viktor minisztereln\u00f6k kedden.\n\n\n\"Ma a kamara k\u00e9pvisel\u0151j\u00e9vel t\u00e1rgyalhattunk. Harcosak, \u00fajranyit\u00e1st akarnak. Boltok, szolg\u00e1ltat\u00e1sok \u00e9s \u00e1ltal\u00e1ban az \u00e9let kereteinek, term\u00e9szetes kereteinek helyre\u00e1ll\u00edt\u00e1s\u00e1t k\u00edv\u00e1nj\u00e1k, \u00e9s igazuk is van. De azt is meg kell \u00e9rteni\u00fck, hogy az \u00e9letv\u00e9delem szempontja az els\u0151. Am\u00edg minden 65 \u00e9v f\u00f6l\u00f6tti, olt\u00e1sra regisztr\u00e1lt honfit\u00e1rsunkat nem oltottuk be, addig az \u00fajraind\u00edt\u00e1st nem kezdhetj\u00fck meg, hiszen \u0151k k\u00f6zvetlen \u00e9letvesz\u00e9lyben vannak\" - k\u00f6z\u00f6lte Facebook oldal\u00e1n a korm\u00e1nyf\u0151.\n\u00a0\u00a0\u00a0\u00a0\"Ugyanakkor elfogadtuk a kamara t\u00f6bb javaslat\u00e1t, amelyek \u00e9sszer\u0171s\u00edt\u00e9st \u00e9s \u00e1rnyaltabb szab\u00e1lyoz\u00e1st c\u00e9loznak meg. K\u00e9rik, hogy a boltok eset\u00e9ben az \u00e1ltal\u00e1nos z\u00e1r\u00e1s helyett n\u00e9gyzetm\u00e9ter alap\u00fa korl\u00e1toz\u00e1sra t\u00e9rj\u00fcnk \u00e1t. K\u00fcl\u00f6n pl\u00e1zaszab\u00e1lyokat is javasolnak. \u00c9s a szolg\u00e1ltat\u00e1sok megnyit\u00e1s\u00e1hoz sz\u00fcks\u00e9ges saj\u00e1tos szab\u00e1lyoz\u00e1si elemekre is javaslatot tettek. Ezeket mind t\u00e1rgyalni fogja holnap a korm\u00e1ny\" - tette hozz\u00e1.\n\nMTI 2021. m\u00e1rcius 23.\n\n"}]