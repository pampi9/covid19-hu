[{"date": "2021-03-16 14:22", "url": "https://koronavirus.gov.hu/cikkek/nemzeti-oltoanyaggyarban-eloallitott-oltoanyagok-garantaljak-hazai-ellatas-biztonsagat", "h1": "A Nemzeti Olt\u00f3anyaggy\u00e1rban el\u0151\u00e1ll\u00edtott olt\u00f3anyagok garant\u00e1lj\u00e1k a hazai ell\u00e1t\u00e1s biztons\u00e1g\u00e1t", "body": "\nA Nemzeti Olt\u00f3anyaggy\u00e1rban el\u0151\u00e1ll\u00edtott olt\u00f3anyagok garant\u00e1lj\u00e1k majd a hazai ell\u00e1t\u00e1s biztons\u00e1g\u00e1t, ezzel megsz\u00fcntetik Magyarorsz\u00e1g f\u00fcgg\u0151s\u00e9g\u00e9t az importt\u00f3l \u00e9s annak bizonytalans\u00e1gait\u00f3l - mondta Prof. Dr. K\u00e1sler Mikl\u00f3s miniszter az EMMI k\u00f6z\u00f6ss\u00e9gi oldal\u00e1ra felt\u00f6lt\u00f6tt vide\u00f3j\u00e1ban.\n\n\nK\u00e1sler Mikl\u00f3s elmondta: olt\u00f3anyag-ell\u00e1t\u00e1si neh\u00e9zs\u00e9gek megel\u0151z\u00e9s\u00e9re, a magyar korm\u00e1ny d\u00f6nt\u00e9se alapj\u00e1n 2017-ben megkezd\u0151d\u00f6tt a Nemzeti Olt\u00f3anyaggy\u00e1r megval\u00f3s\u00edt\u00e1sa. A Nemzeti Olt\u00f3anyaggy\u00e1rban el\u0151\u00e1ll\u00edtott olt\u00f3anyagok garant\u00e1lj\u00e1k majd a hazai ell\u00e1t\u00e1s biztons\u00e1g\u00e1t, ezzel megsz\u00fcntetik Magyarorsz\u00e1g f\u00fcgg\u0151s\u00e9g\u00e9t az importt\u00f3l \u00e9s annak bizonytalans\u00e1gait\u00f3l - tette hozz\u00e1.\n\u00a0\u00a0\u00a0\u00a0A t\u00e1rcavezet\u0151 a vide\u00f3ban kifejtette: 2020 m\u00e1rcius\u00e1ban kezdem\u00e9nyezte a covid-19 ellenes magyar vakcina kifejleszt\u00e9s\u00e9t az EMMI h\u00e1tt\u00e9rint\u00e9zm\u00e9nye a Nemzeti N\u00e9peg\u00e9szs\u00e9g\u00fcgyi K\u00f6zpont \u00e9s a Debreceni Egyetem egy\u00fcttm\u0171k\u00f6d\u00e9s\u00e9ben.\n\u00a0\u00a0\u00a0\u00a0Szakembereink az \u00e9l\u0151 koronav\u00edrust megfelel\u0151 biztons\u00e1gi szint\u0171 laborat\u00f3riumi k\u00f6r\u00fclm\u00e9nyek k\u00f6z\u00f6tt kutatj\u00e1k - tette hozz\u00e1.\n\u00a0\u00a0\u00a0\u00a0A miniszter k\u00f6z\u00f6lte azt is: els\u0151 l\u00e9p\u00e9st a protot\u00edpus vakcina kifejleszt\u00e9s\u00e9t pre-klinikai vizsg\u00e1latok k\u00f6vetik, majd el kell v\u00e9gezni a hum\u00e1n klinikai vizsg\u00e1latokat is. Ezt k\u00f6veti az enged\u00e9lyeztet\u00e9si elj\u00e1r\u00e1s. Ennek eredm\u00e9nyess\u00e9ge eset\u00e9n forgalomba lehet majd hozni a covid-19 elleni vakcin\u00e1t - mondta. A vide\u00f3 v\u00e9g\u00e9n hangs\u00falyozta: folyamatosan t\u00e1j\u00e9koztatni fogja az embereket a kutat\u00e1s szakmai eredm\u00e9nyeir\u0151l. A korm\u00e1ny kor\u00e1bbi jelz\u00e9se alapj\u00e1n hazai koronav\u00edrus elleni vakcina v\u00e1rhat\u00f3an 2022 m\u00e1sodik fel\u00e9re k\u00e9sz\u00fclhet el.\n\n\u00a0\u00a0\u00a0\u00a0Kiad\u00f3: Emberi Er\u0151forr\u00e1sok Miniszt\u00e9riuma\n\nMTI 2021. m\u00e1rcius 16.\n\n"}]