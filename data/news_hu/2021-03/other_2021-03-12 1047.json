[{"date": "2021-03-12 10:47", "url": "https://koronavirus.gov.hu/cikkek/orban-regisztralas-es-az-oltas-az-egyetlen-ut", "h1": "Orb\u00e1n: a regisztr\u00e1l\u00e1s \u00e9s az olt\u00e1s az egyetlen \u00fat", "body": "\nA regisztr\u00e1l\u00e1s \u00e9s az olt\u00e1s az egyetlen \u00fat, amely kivezet a mostani neh\u00e9z helyzetb\u0151l - mondta Orb\u00e1n Viktor minisztereln\u00f6k a Facebook-oldal\u00e1n p\u00e9nteken k\u00f6zz\u00e9tett vide\u00f3ban a koronav\u00edrus-j\u00e1rv\u00e1nyra utalva.\n\n\nA korm\u00e1nyf\u0151 kifejtette: kevesebb, mint 24 \u00f3r\u00e1t t\u00f6lt\u00f6ttek Izraelben, fontos t\u00e1rgyal\u00e1sokat folytattak, \"err\u0151l majd m\u00e1skor\". Izraelben l\u00e1thatta az \u00fajraindul\u00f3, j\u00e1rv\u00e1ny ut\u00e1ni \u00e9let jeleit, l\u00e1thatta a teraszokat, a kinyit\u00f3 \u00e9ttermeket, a nekilend\u00fclt gazdas\u00e1gi \u00e9letet - k\u00f6z\u00f6lte.\n\u00a0\u00a0\u00a0\u00a0Hangs\u00falyozta: az eszk\u00f6z, amellyel mindezt el\u00e9rt\u00e9k, az olt\u00e1s, a vakcina. A regisztr\u00e1l\u00e1s \u00e9s az olt\u00e1s az egyetlen \u00fat, amely kivezet a neh\u00e9z helyzetb\u0151l - tette hozz\u00e1.\nA minisztereln\u00f6k kiemelte: \"Izrael \u00e1llam vil\u00e1gbajnoki c\u00edmre t\u00f6r\", a legink\u00e1bb \u00e1toltott orsz\u00e1g ma a vil\u00e1gon.\n\u00a0\u00a0\u00a0\u00a0Azt mondta: \"mi is szeretn\u00e9nk el\u0151kel\u0151 helyet el\u00e9rni Eur\u00f3p\u00e1ban\", de ehhez az kell, hogy vakcinasz\u00e1ll\u00edtm\u00e1nyokat szerezzenek, az \u00e1llampolg\u00e1rok pedig akarjanak kiker\u00fclni ebb\u0151l a neh\u00e9z helyzetb\u0151l, ami a regisztr\u00e1ci\u00f3val \u00e9s az olt\u00e1ssal lehets\u00e9ges.\n\u00a0\u00a0\u00a0\u00a0\"Ez a jeruzs\u00e1lemi \u00fat leck\u00e9je\" - z\u00e1rta szavait Orb\u00e1n Viktor.\nRegisztr\u00e1l\u00e1s olt\u00e1sra:\u00a0https://vakcinainfo.gov.hu/\n\n\nMTI 2021. m\u00e1rcius 12.\n\n"}]