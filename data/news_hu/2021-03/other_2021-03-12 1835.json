[{"date": "2021-03-12 18:35", "url": "https://koronavirus.gov.hu/cikkek/vas-megyei-kormanyhivatal-reagalas-nemeny-andras-polgarmester-kijelenteseire", "h1": "Vas Megyei Korm\u00e1nyhivatal: reag\u00e1l\u00e1s Nem\u00e9ny Andr\u00e1s polg\u00e1rmester kijelent\u00e9seire ", "body": "\nSzombathely polg\u00e1rmestere egy munkat\u00e1rsat sem adott a h\u00e1ziorvosok adminisztr\u00e1ci\u00f3s feladatainak ell\u00e1t\u00e1s\u00e1hoz.\n\n\nEgyetlen munkat\u00e1rsat sem biztos\u00edtott a h\u00e1ziorvosoknak az adminisztr\u00e1ci\u00f3s feladatok ell\u00e1t\u00e1s\u00e1hoz Szombathely polg\u00e1rmestere, ehelyett a baloldali p\u00e1rtok olt\u00e1sellenes kamp\u00e1ny\u00e1nak r\u00e9szek\u00e9nt zavart pr\u00f3b\u00e1l kelteni az olt\u00e1sokkal kapcsolatban. Az orsz\u00e1gban, \u00edgy Szombathelyen is hetek \u00f3ta zajlik a t\u00f6meges olt\u00e1s. A Megyei Olt\u00e1si Munkacsoport \u00f6sszesen 41 olt\u00f3pontot l\u00e9tes\u00edtett a v\u00e1rosban, ezeken eddig t\u00f6bb t\u00edzezer embert oltottak be szerte a megy\u00e9b\u0151l. Az olt\u00e1shoz sz\u00fcks\u00e9ges olt\u00f3helyek a k\u00f3rh\u00e1zban \u00e9s a h\u00e1ziorvosokn\u00e1l teh\u00e1t b\u0151s\u00e9gesen rendelkez\u00e9sre \u00e1llnak, vakcin\u00e1b\u00f3l azonban tov\u00e1bbra sincs el\u00e9g. A polg\u00e1rmester val\u00f3j\u00e1ban nem seg\u00edteni akar, hanem csup\u00e1n politikai haszonszerz\u00e9s vez\u00e9rli. Febru\u00e1r 22-\u00e9n k\u00e9rte a korm\u00e1ny az \u00f6nkorm\u00e1nyzatokat, hogy seg\u00edts\u00e9k a h\u00e1ziorvosokat adminisztrat\u00edv feladatok, f\u0151k\u00e9ppen az olt\u00e1sokkal kapcsolatos id\u0151pontszervez\u00e9sek ell\u00e1t\u00e1s\u00e1ban, amihez egy-k\u00e9t munkat\u00e1rsat biztos\u00edtsanak. Szombathely polg\u00e1rmestere a k\u00e9r\u00e9snek imm\u00e1r h\u00e1rom hete nem tesz eleget. Felsz\u00f3l\u00edtjuk a polg\u00e1rmestert, hogy a zavarkelt\u00e9s \u00e9s a l\u00e1tv\u00e1nypolitiz\u00e1l\u00e1s helyett a h\u00e1ziorvosok \u00e9rdemi adminisztr\u00e1ci\u00f3s t\u00e1mogat\u00e1s\u00e1val seg\u00edtse, hogy a szombathelyiek olt\u00e1s\u00e1ra min\u00e9l hamarabb sor ker\u00fclhessen.\nVas Megyei Korm\u00e1nyhivatal\n\n"}]