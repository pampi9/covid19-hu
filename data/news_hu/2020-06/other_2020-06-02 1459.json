[{"date": "2020-06-02 14:59", "url": "https://koronavirus.gov.hu/cikkek/az-idosotthonokban-fertozottek-fele-mar-meggyogyult", "h1": "Az id\u0151sotthonokban fert\u0151z\u00f6ttek fele m\u00e1r meggy\u00f3gyult", "body": "\nEddig \u00f6sszesen 33 id\u0151sotthonban, 12 budapesti \u00e9s 21 vid\u00e9ki int\u00e9zm\u00e9nyben azonos\u00edtottak koronav\u00edrus-fert\u0151z\u00e9st. Minden negyedik fert\u0151z\u00f6tt \u00e9s elhunyt id\u0151s otthon lak\u00f3ja. Az orsz\u00e1gos \u00f6sszes\u00edtett adatok szerint 33 id\u0151sotthonban 899 lak\u00f3 \u00e9s 142 dolgoz\u00f3 lett fert\u0151z\u00f6tt, a fert\u0151z\u00f6ttek fele m\u00e1r meggy\u00f3gyult. Jelenleg is 116-an vannak k\u00f3rh\u00e1zban \u00e9s \u00f6sszesen 127 gondozott hunyt el. Tov\u00e1bb n\u0151tt az elhunytak sz\u00e1ma a legfert\u0151z\u00f6ttebb Pesti \u00fati id\u0151sotthonban is, ahol m\u00e1r 47 id\u0151sember halt meg koronav\u00edrus-fert\u0151z\u00e9ssel.\n\nBudapesten 12 int\u00e9zm\u00e9nyben azonos\u00edtottak m\u00e1r koronav\u00edrus-fert\u0151z\u00f6ttet, ebb\u0151l 8 db a F\u0151v\u00e1rosi \u00d6nkorm\u00e1nyzat fenntart\u00e1s\u00e1ban van. A f\u0151v\u00e1rosban 464 gondozott lak\u00f3 fert\u0151z\u0151d\u00f6tt meg, \u00e9s 76-an hunytak el. A\u00a0 legfert\u0151z\u00f6ttebb int\u00e9zm\u00e9ny: a Pesti \u00fati id\u0151sotthon, ahol 312 lak\u00f3, 26 dolgoz\u00f3 fert\u0151z\u00f6tt\u00a0 \u00e9s m\u00e1ra 47-re n\u0151tt az elhunytak sz\u00e1ma. A V\u00e1zsonyi Vilmos Id\u0151sek Otthon\u00e1ban 62 lak\u00f3, 20 dolgoz\u00f3 fert\u0151z\u00f6tt \u00e9s 8-an haltak meg. A Kamaraerdei \u00faton 50 lak\u00f3, 12 dolgoz\u00f3 fert\u0151z\u00f6tt \u00e9s 7-en haltak meg. Az\u00a0 Olaj\u00e1g Otthonokban\u00a051 gondozott, 14 dolgoz\u00f3 fert\u0151z\u00f6tt \u00e9s 10-en haltak meg.\nA vid\u00e9ki otthonok k\u00f6z\u00fcl a legt\u00f6bb elhunyt a mez\u0151szilasi int\u00e9zm\u00e9nyben van (8 f\u0151), Sereg\u00e9lyesen 7 f\u0151, k\u00e9t zalaegerszegi\u00a0 id\u0151sotthonban \u00f6sszesen 10 f\u0151.\nAz orsz\u00e1gos tisztif\u0151orvos orsz\u00e1gszerte elrendelte az id\u0151sotthonok fert\u0151tlen\u00edt\u00e9s\u00e9t \u00e9s ellen\u0151rz\u00e9s\u00e9t, a j\u00e1rv\u00e1ny\u00fcgyi szakemberek javaslatokkal is seg\u00edtik a megel\u0151z\u00e9st.\u00a0 Az Operat\u00edv T\u00f6rzs rendszeresen v\u00e9d\u0151eszk\u00f6z\u00f6kkel seg\u00edti az id\u0151sotthonokat, a k\u00e9tsz\u00e1z f\u0151 feletti otthonokban pedig int\u00e9zm\u00e9ny-parancsnokok seg\u00edtik az int\u00e9zked\u00e9seket. Az id\u0151sek v\u00e9delme \u00e9rdek\u00e9ben tov\u00e1bbra is \u00e9rv\u00e9nyben van a l\u00e1togat\u00e1si tilalom. A hamarosan fel\u00e1ll\u00f3 bevet\u00e9si egys\u00e9gek pedig ak\u00e1r azonnali int\u00e9zked\u00e9seket rendelhetnek el, ha egy id\u0151sotthonban jelent\u0151sen n\u0151ne a fert\u0151z\u00f6ttek sz\u00e1ma.\n\n\n"}]