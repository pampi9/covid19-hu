[{"date": "2020-06-01 08:16", "url": "https://koronavirus.gov.hu/cikkek/16-az-uj-fertozottek-szama-es-egy-idos-kronikus-beteg-hunyt-el", "h1": "16 az \u00faj fert\u0151z\u00f6ttek sz\u00e1ma \u00e9s egy id\u0151s, kr\u00f3nikus beteg hunyt el", "body": "\n\u00dajabb 16 magyar \u00e1llampolg\u00e1rn\u00e1l mutatt\u00e1k ki az \u00faj koronav\u00edrus-fert\u0151z\u00e9st (COVID-19), ezzel 3892 f\u0151re n\u0151tt a haz\u00e1nkban beazonos\u00edtott fert\u0151z\u00f6ttek sz\u00e1ma. Egy id\u0151s, kr\u00f3nikus beteg hunyt el. Ezzel 527 f\u0151re emelkedett az elhunytak sz\u00e1ma, 2156-an pedig m\u00e1r meggy\u00f3gyultak. Az akt\u00edv fert\u0151z\u00f6ttek sz\u00e1ma 1209 f\u0151. Az akt\u00edv fert\u0151z\u00f6ttek 41%-a, az elhunytak 59%-a, a gy\u00f3gyultak 48 %-a budapesti.\u00a0417 koronav\u00edrusos beteget \u00e1polnak k\u00f3rh\u00e1zban, k\u00f6z\u00fcl\u00fck 25-en vannak l\u00e9legeztet\u0151g\u00e9pen.\n\nA v\u00e9dekez\u00e9s m\u00e1sodik szakasz\u00e1ban vagyunk. Ez nem a j\u00e1rv\u00e1ny v\u00e9g\u00e9t jelenti, hiszen a j\u00e1rv\u00e1nyvesz\u00e9ly nem m\u00falt el. Az a c\u00e9lunk, hogy fokozatosan, szigor\u00fa menetrend szerint \u00fajraind\u00edtsuk az \u00e9letet. Tov\u00e1bbra is fontos az \u00e1ltal\u00e1nos \u00f3vint\u00e9zked\u00e9sek, k\u00fcl\u00f6n\u00f6sen a v\u00e9d\u0151t\u00e1vols\u00e1g betart\u00e1sa. M\u00e1r Budapesten is megnyithattak az \u00e9ttermek\u00a0 \u00e9s a vend\u00e9gl\u00e1t\u00f3helyek bels\u0151 terei, \u00e9s m\u00e1r l\u00e1togathat\u00f3k a szabadt\u00e9ri kultur\u00e1lis \u00e9s sport rendezv\u00e9nyek.\u00a0\nA korm\u00e1ny az Orsz\u00e1ggy\u0171l\u00e9s el\u00e9 terjesztette a k\u00fcl\u00f6nleges jogrend visszavon\u00e1s\u00e1r\u00f3l sz\u00f3l\u00f3 javaslatot. A k\u00fcl\u00f6nleges jogrendnek az elm\u00falt hetekben jelent\u0151s szerepe volt a sikeres v\u00e9dekez\u00e9sben, mert lehet\u0151v\u00e9 tette a gyors d\u00f6nt\u00e9seket \u00e9s a gyors cselekv\u00e9st. \u00cdgy m\u00e1s orsz\u00e1gokkal ellent\u00e9tben el tudtuk ker\u00fclni a j\u00e1rv\u00e1ny berobban\u00e1s\u00e1t, a t\u00f6meges megbeteged\u00e9seket \u00e9s t\u00f6bb ezres hal\u00e1leseteket. A j\u00e1rv\u00e1nyvesz\u00e9ly azonban nem m\u00falt el, ez\u00e9rt a j\u00e1rv\u00e1ny\u00fcgyi k\u00e9sz\u00fclts\u00e9get a vesz\u00e9lyhelyzet\u00a0ut\u00e1n is\u00a0 fenn\u00a0kell tartani.\nAdatkorrekci\u00f3 t\u00f6rt\u00e9nt 09:49 perckor, a hib\u00e1\u00e9rt eln\u00e9z\u00e9st k\u00e9r\u00fcnk!\n\n"}]