[{"date": "2020-06-08 14:14", "url": "https://koronavirus.gov.hu/cikkek/merkely-bela-korlatozo-intezkedesek-lazitasa-ota-51-ezer-szurest-vegzett-negy-hazai", "h1": "Merkely B\u00e9la: a korl\u00e1toz\u00f3 int\u00e9zked\u00e9sek laz\u00edt\u00e1sa \u00f3ta 51 ezer sz\u0171r\u00e9st v\u00e9gzett a n\u00e9gy hazai orvosk\u00e9pz\u0151", "body": "\nA koronav\u00edrus-j\u00e1rv\u00e1ny elleni magyarorsz\u00e1gi korl\u00e1toz\u00f3 int\u00e9zked\u00e9sek laz\u00edt\u00e1sa, azaz m\u00e1jus 4-e \u00f3ta 51 ezer koronav\u00edrus-sz\u0171r\u00e9st v\u00e9gzett a n\u00e9gy hazai orvosk\u00e9pz\u0151 - mondta el Merkely B\u00e9la, a Semmelweis Egyetem (SE) rektora, a klinikai j\u00e1rv\u00e1nyelemz\u0151 munkacsoport vezet\u0151je h\u00e9tf\u0151n a Kossuth r\u00e1di\u00f3 m\u0171sor\u00e1ban.\n\n\u00a0Hozz\u00e1tette: a maszk hord\u00e1sa z\u00e1rt t\u00e9rben m\u00e9g mindig fontos, hiszen naponta \u00e1tlag h\u00fasz \u00faj esetet regisztr\u00e1lnak, \u00e9s minden egyes eset m\u00f6g\u00f6tt lehetnek olyanok, akik kev\u00e9s t\u00fcnettel rendelkeznek, \u00edgy betegs\u00e9g\u00fcket nem bizony\u00edtj\u00e1k.\n\u00a0\u00a0\u00a0\u00a0A betegek t\u00edz sz\u00e1zal\u00e9k\u00e1t jelent\u0151 szuperfert\u0151z\u0151k ak\u00e1r sz\u00e1zakat is megfert\u0151zhetnek - hangs\u00falyozta.\n\u00a0\u00a0\u00a0\u00a0A rektor elmondta, van es\u00e9ly arra, hogy novemberre elk\u00e9sz\u00fcl a v\u00e9d\u0151olt\u00e1s.\n\u00a0\u00a0\u00a0\u00a0A vakcina val\u00f3sz\u00edn\u0171leg a 65 felettieknek, a betegs\u00e9geik miatt rizik\u00f3csoportba soroland\u00f3knak, a k\u00f3rh\u00e1zi dolgoz\u00f3knak \u00e9s az id\u0151sotthonok szem\u00e9lyzet\u00e9nek lesz k\u00f6telez\u0151 - f\u0171zte hozz\u00e1 Merkely B\u00e9la.\n\nMTI 2020. j\u00fanius 8.\n\n"}]