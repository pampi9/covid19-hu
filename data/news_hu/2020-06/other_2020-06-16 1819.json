[{"date": "2020-06-16 18:19", "url": "https://koronavirus.gov.hu/cikkek/szerdatol-megszunik-karantenba-vonulasi-kotelezettseg-roman-magyar-hataron-ket-orszag", "h1": "Szerd\u00e1t\u00f3l megsz\u0171nik a karant\u00e9nba vonul\u00e1si k\u00f6telezetts\u00e9g a rom\u00e1n-magyar hat\u00e1ron a k\u00e9t orsz\u00e1g \u00e1llampolg\u00e1rainak", "body": "\nSzerd\u00e1t\u00f3l megsz\u0171nik a karant\u00e9nba vonul\u00e1si k\u00f6telezetts\u00e9g a Magyarorsz\u00e1g \u00e9s Rom\u00e1nia k\u00f6z\u00f6tti hat\u00e1r\u00e1tl\u00e9p\u00e9s eset\u00e9n a k\u00e9t orsz\u00e1g \u00e1llampolg\u00e1rainak - jelentette be a k\u00fclgazdas\u00e1gi \u00e9s k\u00fcl\u00fcgyminiszter kedd d\u00e9lut\u00e1n Facebook-oldal\u00e1n.\n\nSzijj\u00e1rt\u00f3 P\u00e9ter elmondta: a Rom\u00e1niai Magyar Demokrata Sz\u00f6vets\u00e9g (RMDSZ) m\u00e1r r\u00e9g\u00f3ta k\u00e9rte a magyar korm\u00e1nyt arra, hogy pr\u00f3b\u00e1ljon meg\u00e1llapodni a rom\u00e1n korm\u00e1nnyal arr\u00f3l, hogy a rom\u00e1n \u00e9s a magyar \u00e1llampolg\u00e1rok karant\u00e9nba vonul\u00e1si k\u00f6telezetts\u00e9g n\u00e9lk\u00fcl \u00e1tkelhessenek a k\u00e9t orsz\u00e1g hat\u00e1r\u00e1n.\n\u00a0\u00a0\u00a0\u00a0K\u00f6z\u00f6lte: felgyors\u00edtott\u00e1k ezeket a t\u00e1rgyal\u00e1sokat.\n\u00a0\u00a0\u00a0\u00a0Siker\u00fclt is eredm\u00e9nyt el\u00e9rni, amelynek nyom\u00e1n lehet\u0151v\u00e9 teszik, hogy \u00e9jf\u00e9lt\u0151l, teh\u00e1t szerd\u00e1t\u00f3l a magyarok \u00e9s rom\u00e1nok karant\u00e9nba vonul\u00e1si k\u00f6telezetts\u00e9g n\u00e9lk\u00fcl l\u00e9phetnek \u00e1t Magyarorsz\u00e1g \u00e9s Rom\u00e1nia hat\u00e1r\u00e1n - tette hozz\u00e1 a miniszter.\n\u00a0\u00a0\u00a0\u00a0Szijj\u00e1rt\u00f3 P\u00e9ter vide\u00f3j\u00e1ban k\u00f6sz\u00f6netet mondott az RMDSZ-nek \u00e9s eln\u00f6k\u00e9nek, Kelemen Hunornak is, hogy mindv\u00e9gig napirenden tartott\u00e1k ezt a t\u00e9m\u00e1t.\n\nMTI\n\n"}]