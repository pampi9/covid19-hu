[{"date": "2020-06-23 16:23", "url": "https://koronavirus.gov.hu/cikkek/szijjarto-800-ezer-euro-felett-tamogathatoak-vallalatok-versenykepesseg-javitasa-erdekeben", "h1": "Szijj\u00e1rt\u00f3: 800 ezer eur\u00f3 felett is t\u00e1mogathat\u00f3ak a v\u00e1llalatok a versenyk\u00e9pess\u00e9g jav\u00edt\u00e1sa \u00e9rdek\u00e9ben", "body": "\nHossz\u00fa, majdnem k\u00e9t h\u00f3napos t\u00e1rgyal\u00e1ssorozatot k\u00f6vet\u0151en az Eur\u00f3pai Bizotts\u00e1g v\u00e9g\u00fcl j\u00f3v\u00e1hagyta azt a k\u00e9r\u00e9s\u00fcnket, hogy 800 ezer eur\u00f3 felett is adhassunk t\u00e1mogat\u00e1st magyarorsz\u00e1gi v\u00e1llalatoknak a versenyk\u00e9pess\u00e9g\u00fck n\u00f6vel\u00e9se \u00e9rdek\u00e9ben - jelentette be Szijj\u00e1rt\u00f3 P\u00e9ter kedden a k\u00f6z\u00f6ss\u00e9gi oldal\u00e1n.\n\n\nA k\u00fclgazdas\u00e1gi \u00e9s k\u00fcl\u00fcgyminiszter bejegyz\u00e9se szerint a t\u00e1mogat\u00e1s oda\u00edt\u00e9l\u00e9s\u00e9nek szempontjai k\u00f6z\u00f6tt hangs\u00falyosan fog szerepelni a munkahelyek megv\u00e9d\u00e9se \u00e9s a v\u00e1llalt beruh\u00e1z\u00e1sok nagys\u00e1grendje is.\n\u00a0\u00a0\u00a0\u00a0Mindez azt jelenti, hogy az eddig is rendk\u00edv\u00fcl sikeres beruh\u00e1z\u00e1si t\u00e1mogat\u00e1sok ut\u00e1n a magyar v\u00e1llalatok hamarosan \u00fajabb jelent\u0151s forr\u00e1shoz juthatnak a munkahelyek megv\u00e9d\u00e9se \u00e9rdek\u00e9ben - k\u00f6z\u00f6lte a t\u00e1rcavezet\u0151, hozz\u00e1t\u00e9ve, hogy az \u00faj t\u00e1mogat\u00e1si program konkr\u00e9t ki\u00edr\u00e1s\u00e1r\u00f3l a j\u00f6v\u0151 h\u00e9ten tud d\u00f6nteni a korm\u00e1ny.\n\nMTI 2020. j\u00fanius 23.\n\n"}]