[{"date": "2020-06-04 22:43", "url": "https://koronavirus.gov.hu/cikkek/szijjarto-korlatozasmentesen-lehet-utazni-pentektol-ausztriaba-csehorszagba-es-szlovakiaba", "h1": "Szijj\u00e1rt\u00f3: korl\u00e1toz\u00e1smentesen lehet utazni p\u00e9ntekt\u0151l Ausztri\u00e1ba, Csehorsz\u00e1gba \u00e9s Szlov\u00e1ki\u00e1ba", "body": "\nKorl\u00e1toz\u00e1smentesen lehet utazni p\u00e9ntekt\u0151l Ausztri\u00e1ba, Csehorsz\u00e1gba \u00e9s Szlov\u00e1ki\u00e1ba - jelentette be Facebook-oldal\u00e1n a k\u00fclgazdas\u00e1gi \u00e9s k\u00fcl\u00fcgyminiszter cs\u00fct\u00f6rt\u00f6k\u00f6n.\n\n\"Az elm\u00falt napokban sz\u00e1mtalan telefonos egyeztet\u00e9st folytattunk a hat\u00e1rainkon \u00e9rv\u00e9nyben l\u00e9v\u0151 korl\u00e1toz\u00e1sok felold\u00e1s\u00e1r\u00f3l az osztr\u00e1k, a cseh \u00e9s a szlov\u00e1k k\u00fcl\u00fcgyminiszter-koll\u00e9g\u00e1kkal, Alexander Schallenberggel, Tom\u00e1s Petricekkel \u00e9s Ivan Korcokkal.\nV\u00e9g\u00fcl siker\u00fclt meg\u00e1llapodni minden technikai k\u00e9rd\u00e9sben, \u00edgy holnap reggel, v\u00e1rhat\u00f3an 8 \u00f3r\u00e1t\u00f3l minden korl\u00e1toz\u00e1st\u00f3l mentesen utazhatnak egym\u00e1s orsz\u00e1gainak ter\u00fcleteire a magyar, a cseh, az osztr\u00e1k \u00e9s a szlov\u00e1k \u00e1llampolg\u00e1rok\" - k\u00f6z\u00f6lte Szijj\u00e1rt\u00f3 P\u00e9ter.\n\u00a0\u00a0\u00a0\u00a0Ez azt jelenti, hogy p\u00e9ntekt\u0151l nem lesz sz\u00fcks\u00e9g negat\u00edv koronav\u00edrus-tesztre \u00e9s karant\u00e9nba sem kell vonulni az Ausztri\u00e1ba, Csehorsz\u00e1gba \u00e9s Szlov\u00e1ki\u00e1ba t\u00f6rt\u00e9n\u0151 utaz\u00e1s, valamint az onnan t\u00f6rt\u00e9n\u0151 hazat\u00e9r\u00e9s eset\u00e9n, \u00e9s megsz\u0171nik az eddigi 48 \u00f3r\u00e1s korl\u00e1toz\u00e1s is - tudatta.\n\n\n\nMTI 2020. j\u00fanius 4.\n\n"}]