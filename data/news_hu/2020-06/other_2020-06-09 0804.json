[{"date": "2020-06-09 08:04", "url": "https://koronavirus.gov.hu/cikkek/szijjarto-az-osszes-hataratkelo-megnyilik-szlovenia-es-magyarorszag-kozott", "h1": "Szijj\u00e1rt\u00f3: az \u00f6sszes hat\u00e1r\u00e1tkel\u0151 megny\u00edlik Szlov\u00e9nia \u00e9s Magyarorsz\u00e1g k\u00f6z\u00f6tt", "body": "\nKeddt\u0151l valamennyi hat\u00e1r\u00e1tkel\u0151 \u00fajranyit Szlov\u00e9nia \u00e9s Magyarorsz\u00e1g k\u00f6z\u00f6tt - jelentette be a k\u00fclgazdas\u00e1gi \u00e9s k\u00fcl\u00fcgyminiszter a Facebook-oldal\u00e1n kedden kora reggel.\n\nSzijj\u00e1rt\u00f3 P\u00e9ter bejegyz\u00e9s\u00e9ben azt \u00edrta: \"Folyamatosan egyeztet\u00fcnk a szomsz\u00e9dos orsz\u00e1gokkal a hat\u00e1rainkon alkalmazott korl\u00e1toz\u00f3 int\u00e9zked\u00e9sek felold\u00e1s\u00e1r\u00f3l vagy laz\u00edt\u00e1s\u00e1r\u00f3l. Ma reggel is l\u00e9p\u00fcnk egyet el\u0151re: tegnap este Anze Logar szlov\u00e9n koll\u00e9g\u00e1mmal folytatott telefonbesz\u00e9lget\u00e9s sor\u00e1n oszthattunk meg egym\u00e1ssal egy \u00f6r\u00f6mteli h\u00edrt, mely szerint - mivel a rend\u0151ri vezet\u0151ink alkalmasnak tal\u00e1lt\u00e1k r\u00e1 a helyzetet - m\u00e1t\u00f3l valamennyi \u00e1tkel\u0151t \u00fajranyitjuk Szlov\u00e9nia \u00e9s Magyarorsz\u00e1g k\u00f6z\u00f6tt\".\nEz azt jelenti, hogy mind a tizenk\u00e9t \u00e1tkel\u0151t lehet haszn\u00e1lni a k\u00e9t orsz\u00e1g k\u00f6z\u00f6tti k\u00f6zleked\u00e9sre - tette hozz\u00e1.\n\nMTI 2020. j\u00fanius 9.\n\n"}]