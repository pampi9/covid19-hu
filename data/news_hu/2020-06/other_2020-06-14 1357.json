[{"date": "2020-06-14 13:57", "url": "https://koronavirus.gov.hu/cikkek/folyamatos-vedekezeshez-szukseges-eszkozok-beszerzese", "h1": "Folyamatos a v\u00e9dekez\u00e9shez sz\u00fcks\u00e9ges eszk\u00f6z\u00f6k beszerz\u00e9se", "body": "\nA j\u00e1rv\u00e1ny\u00fcgyi int\u00e9zked\u00e9sek laz\u00edt\u00e1s\u00e1nak folyamatoss\u00e1ga csak akkor tarthat\u00f3 fenn felel\u0151ss\u00e9ggel, ha k\u00f6zben a v\u00e9dekez\u00e9shez sz\u00fcks\u00e9ges eszk\u00f6z\u00f6k beszerz\u00e9se is folyamatosan zajlik - hangs\u00falyozta a k\u00fclgazdas\u00e1gi \u00e9s k\u00fcl\u00fcgyminiszter vas\u00e1rnap Facebook-oldal\u00e1n.\n\n\u00a0 Szijj\u00e1rt\u00f3 P\u00e9ter azt \u00edrta: a h\u00e9ten 2800 l\u00e9legeztet\u0151g\u00e9p \u00e9s csaknem 8 milli\u00f3 maszk \u00e9rkezett Magyarorsz\u00e1gra.\n\u00a0\u00a0\u00a0\u00a0A miniszter felh\u00edvta a figyelmet, hogy Tedrosz Adhanom Gebrejeszusz, az Eg\u00e9szs\u00e9g\u00fcgyi Vil\u00e1gszervezet (WHO) f\u0151igazgat\u00f3j\u00e1nak t\u00e1j\u00e9koztat\u00e1sa szerint naponta t\u00f6bb mint 100 ezer \u00faj koronav\u00edrus-fert\u0151z\u00f6ttet regisztr\u00e1lnak vil\u00e1gszerte.\n\u00a0\u00a0\u00a0\u00a0A tud\u00f3sok, j\u00e1rv\u00e1ny\u00fcgyi szakemberek tov\u00e1bbra sem tudj\u00e1k pontosan el\u0151re jelezni a v\u00edrus j\u00f6v\u0151j\u00e9t. Ha a vil\u00e1g m\u00e1s pontjain folyamatosan terjed a betegs\u00e9g, sajnos semmi sem z\u00e1rja ki annak visszat\u00e9r\u00e9s\u00e9t Eur\u00f3p\u00e1ba - k\u00f6z\u00f6lte.\n\u00a0\u00a0\u00a0\u00a0\"A mi feladatunk az, hogy felk\u00e9sz\u00edts\u00fck az eg\u00e9szs\u00e9g\u00fcgyi rendszer\u00fcnket a legrosszabb forgat\u00f3k\u00f6nyvre, \u00edgy egy esetleges m\u00e1sodik hull\u00e1mra is\" - sz\u00f6gezte le Szijj\u00e1rt\u00f3 P\u00e9ter.\n\nMTI\n\n"}]