[{"date": "2020-06-10 08:34", "url": "https://koronavirus.gov.hu/cikkek/4027-fore-nott-beazonositott-fertozottek-szama-es-elhunyt-egy-37-eves-ferfi", "h1": "4027 f\u0151re n\u0151tt a beazonos\u00edtott fert\u0151z\u00f6ttek sz\u00e1ma, \u00e9s elhunyt egy 37 \u00e9ves f\u00e9rfi", "body": "\nMind\u00f6ssze 10 \u00fajabb magyar \u00e1llampolg\u00e1rn\u00e1l mutatt\u00e1k ki az \u00faj koronav\u00edrus-fert\u0151z\u00e9st (COVID-19), ezzel 4027 f\u0151re n\u0151tt a haz\u00e1nkban beazonos\u00edtott fert\u0151z\u00f6ttek sz\u00e1ma. Elhunyt egy 37 \u00e9ves f\u00e9rfi, akinek az eddig rendelkez\u00e9sre \u00e1ll\u00f3 inform\u00e1ci\u00f3k szerint nem volt ismert alapbetegs\u00e9ge. Ezzel 551 f\u0151re emelkedett az elhunytak sz\u00e1ma, 2355-en pedig m\u00e1r meggy\u00f3gyultak. Az akt\u00edv fert\u0151z\u00f6ttek sz\u00e1ma 1121 f\u0151. Az akt\u00edv fert\u0151z\u00f6ttek 41%-a, az elhunytak 60%-a, a gy\u00f3gyultak 47 %-a budapesti.\u00a0344 koronav\u00edrusos beteget \u00e1polnak k\u00f3rh\u00e1zban, k\u00f6z\u00fcl\u00fck 20-an vannak l\u00e9legeztet\u0151g\u00e9pen.\n\nA v\u00e9dekez\u00e9s m\u00e1sodik szakasz\u00e1ban vagyunk. Ez nem a j\u00e1rv\u00e1ny v\u00e9g\u00e9t jelenti, hiszen a j\u00e1rv\u00e1nyvesz\u00e9ly nem m\u00falt el. Az a c\u00e9lunk, hogy fokozatosan, szigor\u00fa menetrend szerint \u00fajraind\u00edtsuk az \u00e9letet. Tov\u00e1bbra is fontos az \u00e1ltal\u00e1nos \u00f3vint\u00e9zked\u00e9sek, k\u00fcl\u00f6n\u00f6sen a v\u00e9d\u0151t\u00e1vols\u00e1g betart\u00e1sa.\u00a0\nA parlament megkezdte a vesz\u00e9lyhelyzet megsz\u00fcntet\u00e9s\u00e9r\u0151l \u00e9s a j\u00e1rv\u00e1ny\u00fcgyi k\u00e9sz\u00fclts\u00e9g fenntart\u00e1s\u00e1r\u00f3l sz\u00f3l\u00f3 t\u00f6rv\u00e9nyjavaslatok vit\u00e1j\u00e1t.\u00a0 A vesz\u00e9lyhelyzet megsz\u00fcntet\u00e9s\u00e9t az teszi lehet\u0151v\u00e9, hogy a sikeres v\u00e9dekez\u00e9snek k\u00f6sz\u00f6nhet\u0151en a t\u00f6meges megbeteged\u00e9seket el tudtuk ker\u00fclni \u00e9s fokozatosan cs\u00f6kken az akt\u00edv fert\u0151z\u00f6ttek sz\u00e1ma, ugyanakkor a j\u00e1rv\u00e1ny\u00fcgyi k\u00e9sz\u00fclts\u00e9g fenntart\u00e1s\u00e1ra sz\u00fcks\u00e9g van, hiszen a koronav\u00edrus tov\u00e1bbra is itt van \u00e9s fert\u0151z.\n\n"}]