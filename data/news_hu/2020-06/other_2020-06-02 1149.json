[{"date": "2020-06-02 11:49", "url": "https://koronavirus.gov.hu/cikkek/revesz-mariusz-tiz-husz-vandortabor-szabadult-fel", "h1": "R\u00e9v\u00e9sz M\u00e1riusz: t\u00edz-h\u00fasz v\u00e1ndort\u00e1bor szabadult fel", "body": "\nT\u00edz-h\u00fasz v\u00e1ndort\u00e1bor szabadult fel a koronav\u00edrus-j\u00e1rv\u00e1ny miatt, a szabad helyekre v\u00e1rj\u00e1k a szervez\u0151k jelentkez\u00e9s\u00e9t - k\u00f6z\u00f6lte az akt\u00edv Magyarorsz\u00e1g\u00e9rt felel\u0151s korm\u00e1nybiztos kedden az M1 aktu\u00e1lis csatorn\u00e1n.\n\nR\u00e9v\u00e9sz M\u00e1riusz azt mondta, hogy id\u00e9n \u00f6sszesen 24 \u00fatvonalon mintegy \u00f6tsz\u00e1z id\u0151pontot hirdettek meg. Ezek janu\u00e1rban a jelentkez\u00e9skor k\u00e9t \u00f3ra alatt beteltek - tette hozz\u00e1.\nKiemelte: a t\u00e1borok biztons\u00e1gosak, beteg gyermek nem vehet r\u00e9szt azokon, aki a t\u00e1borban betegszik meg, azt elk\u00fcl\u00f6n\u00edtik.\nA korm\u00e1nybiztos szerint a t\u00e1boroknak k\u00f6sz\u00f6nhet\u0151en a gyerekek nemcsak j\u00f3l \u00e9rzik magukat, hanem megismerik az orsz\u00e1got is.\nElmer Tam\u00e1s, az Orsz\u00e1gos Erd\u00e9szeti Egyes\u00fclet f\u0151titk\u00e1ra arr\u00f3l besz\u00e9lt, hogy tavaly 11 ezer gyermeket t\u00e1boroztattak.\nId\u00e9n a gyalogos, ker\u00e9kp\u00e1ros \u00e9s v\u00edzi v\u00e1ndort\u00e1borok mellett zar\u00e1ndokt\u00e1bor is indul, \u00e9s a gyalogos \u00fatvonalak is k\u00e9t \u00fatvonallal h\u00e9tre b\u0151v\u00fcltek - ismertette.\n\nMTI 2020. j\u00fanius 2.\n\n"}]