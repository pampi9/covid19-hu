[{"date": "2020-06-13 11:47", "url": "https://koronavirus.gov.hu/cikkek/feloldottak-korhazi-latogatasi-tilalmat", "h1": "Feloldott\u00e1k a k\u00f3rh\u00e1zi l\u00e1togat\u00e1si tilalmat", "body": "\nAz orsz\u00e1gos tisztif\u0151orvos p\u00e9ntekt\u0151l feloldotta a koronav\u00edrus-j\u00e1rv\u00e1ny miatt kor\u00e1bban elrendelt k\u00f3rh\u00e1zi l\u00e1togat\u00e1si tilalmat.\n\nA Nemzeti N\u00e9peg\u00e9szs\u00e9g\u00fcgyi K\u00f6zpont szombati, az MTI-hez eljuttatott k\u00f6zlem\u00e9nye szerint ugyanakkor a l\u00e1togat\u00e1si tilalom tov\u00e1bbra is \u00e9rv\u00e9nyben marad a koronav\u00edrus-fert\u0151z\u00e9ssel \u00e9rintett oszt\u00e1lyokon.\nL\u00e1togatni csak eg\u00e9szs\u00e9ges ember mehet, maszkot kell viselnie, \u00e9s csak azzal a beteggel ker\u00fclhet k\u00e9t m\u00e9teres t\u00e1vols\u00e1gon bel\u00fclre, akit l\u00e1togat. A hozz\u00e1tartoz\u00f3nak biztos\u00edtani kell a szappanos k\u00e9zmos\u00e1s vagy a k\u00e9zfert\u0151tlen\u00edt\u00e9s lehet\u0151s\u00e9g\u00e9t.\nHa t\u00f6bb beteg fekszik egy szob\u00e1ban, maxim\u00e1lni kell a l\u00e1togat\u00f3k sz\u00e1m\u00e1t, tov\u00e1bb\u00e1 - hasonl\u00f3an a szoci\u00e1lis \u00e9s id\u0151sotthonokban megszabott felt\u00e9telekhez - p\u00e9ld\u00e1ul fodr\u00e1szt, pedik\u0171r\u0151st is fogadhat a k\u00f3rh\u00e1zban \u00e1polt beteg, \u00e9s vall\u00e1si esem\u00e9ny is megtarthat\u00f3 az int\u00e9zm\u00e9nyen bel\u00fcl a szoci\u00e1lis t\u00e1vols\u00e1gtart\u00e1s biztos\u00edt\u00e1s\u00e1val - \u00edrt\u00e1k.\nMTI 2020. j\u00fanius 13.\n\n"}]