[{"date": "2020-06-04 10:54", "url": "https://koronavirus.gov.hu/cikkek/novak-fokozottan-ugyelnek-biztonsagra-az-erzsebet-taborokban", "h1": "Nov\u00e1k: fokozottan \u00fcgyelnek a biztons\u00e1gra az Erzs\u00e9bet-t\u00e1borokban", "body": "\nFokozottan \u00fcgyelnek majd a biztons\u00e1gra, \u00e9s betartj\u00e1k a koronav\u00edrus-j\u00e1rv\u00e1ny miatt \u00e9rv\u00e9nyben lev\u0151 aktu\u00e1lis j\u00e1rv\u00e1ny\u00fcgyi el\u0151\u00edr\u00e1sokat a j\u00fanius 29-t\u0151l indul\u00f3 napk\u00f6zis Erzs\u00e9bet-t\u00e1borokban - k\u00f6z\u00f6lte az Emberi Er\u0151forr\u00e1sok Miniszt\u00e9rium\u00e1nak csal\u00e1d- \u00e9s ifj\u00fas\u00e1g\u00fcgy\u00e9rt felel\u0151s \u00e1llamtitk\u00e1ra cs\u00fct\u00f6rt\u00f6k\u00f6n az M1 aktu\u00e1lis csatorn\u00e1n.\n\nNov\u00e1k Katalin azt mondta, hogy id\u00e9n majdnem k\u00e9tszer annyi, sz\u00e1zezer gyereket fogadnak a napk\u00f6zis t\u00e1borokban, mint tavaly. A t\u00e1borokban a gyerekeknek lak\u00f3hely\u00fckh\u00f6z k\u00f6zel biztos\u00edtanak tartalmas kikapcsol\u00f3d\u00e1st t\u00f6bbi k\u00f6z\u00f6tt sport \u00e9s kultur\u00e1lis programokkal napi n\u00e9gy \u00e9tkez\u00e9ssel, napi sz\u00e1z forint\u00e9rt - tudatta.\nAz \u00e1llamtitk\u00e1r hozz\u00e1tette: egy csoportban maximum h\u00fasz gyerek vehet r\u00e9szt, jelentkezni az iskol\u00e1knak kell.\nNov\u00e1k Katalin a Kossuth r\u00e1di\u00f3 J\u00f3 reggelt, Magyarorsz\u00e1g! c\u00edm\u0171 m\u0171sor\u00e1ban arr\u00f3l besz\u00e9lt, hogy id\u00e9n nem lesznek ottalv\u00f3s Erzs\u00e9bet-t\u00e1borok. A j\u00e1rv\u00e1nyhelyzetet kihaszn\u00e1lva fel\u00faj\u00edtj\u00e1k a z\u00e1nkai, a fony\u00f3dligeti \u00e9s az iv\u00f3i t\u00e1bort, amelynek k\u00f6sz\u00f6nhet\u0151en j\u00f6v\u0151re mintegy k\u00e9tszer annyi gyermeket tudnak majd fogadni - tette hozz\u00e1 az \u00e1llamtitk\u00e1r.\n\nMTI 2020. j\u00fanius 4.\n\n"}]