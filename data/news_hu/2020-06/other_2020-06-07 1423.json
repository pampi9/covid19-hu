[{"date": "2020-06-07 14:23", "url": "https://koronavirus.gov.hu/cikkek/szijjarto-biztositani-kell-vedekezeshez-szukseges-eszkozoket", "h1": "Szijj\u00e1rt\u00f3: biztos\u00edtani kell a v\u00e9dekez\u00e9shez sz\u00fcks\u00e9ges eszk\u00f6z\u00f6ket", "body": "\nBiztos\u00edtani kell az ell\u00e1t\u00e1st az eg\u00e9szs\u00e9g\u00fcgyi v\u00e9dekez\u00e9shez sz\u00fcks\u00e9ges eszk\u00f6z\u00f6kkel - jelentette ki a k\u00fclgazdas\u00e1gi \u00e9s k\u00fcl\u00fcgyminiszter vas\u00e1rnap a k\u00f6z\u00f6ss\u00e9gi oldal\u00e1ra felt\u00f6lt\u00f6tt video\u00fczenet\u00e9ben.\n\n\nSzijj\u00e1rt\u00f3 P\u00e9ter a bejegyz\u00e9s\u00e9ben \u00fagy fogalmazott: a koronav\u00edrus-vil\u00e1gj\u00e1rv\u00e1nyr\u00f3l senki nem tudja, hogyan alakul a j\u00f6v\u0151ben, lesz-e m\u00e1sodik hull\u00e1m. \"Mindenesetre nek\u00fcnk a legrosszabb forgat\u00f3k\u00f6nyvre is felk\u00e9sz\u00fcltnek kell lenn\u00fcnk\" - mondta, hozz\u00e1t\u00e9ve, ez\u00e9rt a K\u00edna-Magyarorsz\u00e1g l\u00e9gih\u00edd tov\u00e1bbra is \u00fczemel.\nA miniszter a vide\u00f3ban elmondta: a h\u00e9ten is t\u00f6bb rep\u00fcl\u0151g\u00e9p sz\u00e1ll\u00edtott a v\u00e9dekez\u00e9shez sz\u00fcks\u00e9ges eszk\u00f6z\u00f6ket Budapestre, 1800 l\u00e9legeztet\u0151g\u00e9p \u00e9s 1 milli\u00f3 800 ezer maszk \u00e9rkezett.\n\nMTI 2020. j\u00fanius 7.\n\n"}]