[{"date": "2020-06-04 20:59", "url": "https://koronavirus.gov.hu/cikkek/kormanyszovivo-az-operativ-torzs-tesz-javaslatot-kulturalis-intezmenyek-veszelyhelyzet-utani", "h1": "Korm\u00e1nysz\u00f3viv\u0151: az operat\u00edv t\u00f6rzs tesz javaslatot a kultur\u00e1lis int\u00e9zm\u00e9nyek vesz\u00e9lyhelyzet ut\u00e1ni m\u0171k\u00f6d\u00e9s\u00e9re", "body": "\nAz operat\u00edv t\u00f6rzs tesz javaslatot arra, hogy a vesz\u00e9lyhelyzet ut\u00e1n mik\u00e9nt m\u0171k\u00f6dhetnek majd a sz\u00ednh\u00e1zak, mozik, m\u00fazeumok, illetve lehetnek-e rendezv\u00e9nyek - mondta a korm\u00e1nysz\u00f3viv\u0151 az M1 aktu\u00e1lis csatorna cs\u00fct\u00f6rt\u00f6k esti m\u0171sor\u00e1ban.\n\nSzentkir\u00e1lyi Alexandra jelezte: a vesz\u00e9lyhelyzet megsz\u00fcntet\u00e9s\u00e9r\u0151l j\u00fanius 16-\u00e1n d\u00f6nthetnek, majd n\u00e9h\u00e1ny nappal k\u00e9s\u0151bb hirdethetik ki az arr\u00f3l sz\u00f3l\u00f3 jogszab\u00e1lyt.\nHangs\u00falyozta, az\u00e9rt volt sz\u00fcks\u00e9g a rendk\u00edv\u00fcli jogk\u00f6r\u00f6kre, hogy id\u0151ben meg tudj\u00e1k hozni azokat a d\u00f6nt\u00e9seket, amelyek a sikeres v\u00e9dekez\u00e9shez vezettek.\nK\u00f6z\u00f6lte: a j\u00e1rv\u00e1ny\u00fcgyi k\u00e9sz\u00fclts\u00e9g fennmarad, mivel am\u00edg nincs vakcina, addig \"nem lehet\u00fcnk teljes biztons\u00e1gban\". Az operat\u00edv t\u00f6rzs tov\u00e1bbra is m\u0171k\u00f6dik, az orsz\u00e1gos tisztif\u0151orvos pedig speci\u00e1lis jogk\u00f6r\u00f6kkel tev\u00e9kenykedik.\n\n\nMTI 2020. j\u00fanius 4.\n\n"}]