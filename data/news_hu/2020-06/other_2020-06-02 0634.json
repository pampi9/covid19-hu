[{"date": "2020-06-02 06:34", "url": "https://koronavirus.gov.hu/cikkek/szijjarto-kedd-reggel-megnyilik-tizenharmadik-atkelo-szlovak-magyar-hataron", "h1": "Szijj\u00e1rt\u00f3: kedd reggel megny\u00edlik a tizenharmadik \u00e1tkel\u0151 is a szlov\u00e1k-magyar hat\u00e1ron", "body": "\nMa reggel \u00fajra megny\u00edlik a tizenharmadik \u00e1tkel\u0151 is a szlov\u00e1k-magyar hat\u00e1ron, ez\u00fattal N\u00f3gr\u00e1dszak\u00e1l-R\u00e1r\u00f3spuszt\u00e1n\u00e1l - k\u00f6z\u00f6lte Szijj\u00e1rt\u00f3 P\u00e9ter k\u00fclgazdas\u00e1gi \u00e9s k\u00fcl\u00fcgyminiszter k\u00f6z\u00f6ss\u00e9gi oldal\u00e1n kedd reggel.\n\n\nA miniszter hozz\u00e1tette, hogy Nagy Istv\u00e1n miniszter koll\u00e9g\u00e1ja \u00e9s Balla Mih\u00e1ly, a t\u00e9rs\u00e9g orsz\u00e1ggy\u0171l\u00e9si k\u00e9pvisel\u0151je r\u00e9g\u00f3ta szorgalmazt\u00e1k ezt a l\u00e9p\u00e9st, amely nagy k\u00f6nnyebbs\u00e9get jelent a k\u00f6rny\u00e9ken \u00e9l\u0151knek, els\u0151sorban azoknak a gazd\u00e1lkod\u00f3knak, akiknek a hat\u00e1r t\u00faloldal\u00e1n van f\u00f6ldj\u00fck, vagy ott v\u00e1llalnak mez\u0151gazdas\u00e1gi munk\u00e1t.\n\"Ma tett\u00fcnk egy \u00fajabb l\u00e9p\u00e9st vissza a normalit\u00e1s fel\u00e9, nem is rossz el\u0151jel a mai szlov\u00e1k k\u00fcl\u00fcgyminiszteri l\u00e1togat\u00e1s el\u0151tt... Indulhat a nap!\" - fogalmazott Szijj\u00e1rt\u00f3 P\u00e9ter a bejegyz\u00e9sben.\n\nMTI 2020. j\u00fanius 2.\n\n"}]