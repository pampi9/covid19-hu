[{"date": "2020-06-11 14:16", "url": "https://koronavirus.gov.hu/cikkek/volanbusz-felfuggesztette-30-szazalekos-telitettsegre-vonatkozo-szabalyt", "h1": "A Vol\u00e1nbusz felf\u00fcggesztette a 30 sz\u00e1zal\u00e9kos tel\u00edtetts\u00e9gre vonatkoz\u00f3 szab\u00e1lyt", "body": "\nA koronav\u00edrus-j\u00e1rv\u00e1ny elleni v\u00e9dekez\u00e9s\u00e9rt felel\u0151s operat\u00edv t\u00f6rzs j\u00f3v\u00e1hagy\u00e1s\u00e1val felf\u00fcggesztette j\u00e1rm\u0171vein a maximum 30 sz\u00e1zal\u00e9kos tel\u00edtetts\u00e9gre vonatkoz\u00f3 szab\u00e1lyt a Vol\u00e1nbusz Zrt. - jelentett\u00e9k be cs\u00fct\u00f6rt\u00f6k\u00f6n a c\u00e9g Facebook-oldal\u00e1n.\n\nAhogy az \u00e9let fokozatosan visszat\u00e9r a rendes ker\u00e9kv\u00e1g\u00e1sba, ism\u00e9t egyre t\u00f6bben k\u00f6zlekednek aut\u00f3busszal - jelezt\u00e9k. Tov\u00e1bbra is arra k\u00e9rnek mindenkit, hogy az utasok - a legfiatalabbak kiv\u00e9tel\u00e9vel - a buszon takarj\u00e1l el az arcukat. Azt is k\u00e9rik, hogy akinek nem s\u00fcrg\u0151s az utaz\u00e1s, az a cs\u00facsid\u0151n k\u00edv\u00fcli j\u00e1ratokat v\u00e1lassza - \u00edrta a Vol\u00e1nbusz.\n\nMTI 2020. j\u00fanius 11.\n\n"}]