[{"date": "2020-06-01 20:30", "url": "https://koronavirus.gov.hu/cikkek/szijjarto-kedd-reggeltol-ujra-uzemel-az-esztergomi-teherkomp", "h1": "Szijj\u00e1rt\u00f3: kedd reggelt\u0151l \u00fajra \u00fczemel az esztergomi teherkomp", "body": "\nKedd reggelt\u0151l \u00fajra \u00fczemel az esztergomi teherkomp -\u00a0\u00a0k\u00f6z\u00f6lte Szijj\u00e1rt\u00f3 P\u00e9ter k\u00fclgazdas\u00e1gi \u00e9s k\u00fcl\u00fcgyminiszter k\u00f6z\u00f6ss\u00e9gi oldal\u00e1n h\u00e9tf\u0151n.\n\n\nMint a bejegyz\u00e9sben olvashat\u00f3,\u00a0\u00a0Magyarorsz\u00e1g hat\u00e1rain a koronav\u00edrus miatt \u00e9letbe l\u00e9ptetett korl\u00e1toz\u00f3 int\u00e9zked\u00e9sek sor\u00e1n mindig fontos szempont volt a teherforgalom min\u00e9l zavartalanabb biztos\u00edt\u00e1sa.\nSzijj\u00e1rt\u00f3 P\u00e9ter hangs\u00falyozta: a szlov\u00e1k-magyar hat\u00e1ron mindig nagy a kamionforgalom, ami nem csoda, hiszen Szlov\u00e1kia Magyarorsz\u00e1g m\u00e1sodik legfontosabb exportpiaca, a k\u00e9t orsz\u00e1g kereskedelmi forgalma meghaladja a 10 milli\u00e1rd eur\u00f3t.\nHozz\u00e1tette: V\u00f6lner P\u00e1l, az Igazs\u00e1g\u00fcgyi Miniszt\u00e9rium parlamenti \u00e1llamtitk\u00e1ra m\u00e1r hetek \u00f3ta szorgalmazta az Esztergom \u00e9s P\u00e1rk\u00e1ny k\u00f6z\u00f6tti teherkomp \u00fajraind\u00edt\u00e1s\u00e1t, ami jelent\u0151sen enyh\u00edtheti m\u00e1s hat\u00e1r\u00e1tkel\u0151k leterhelts\u00e9g\u00e9t \u00e9s k\u00f6nnyebb\u00e9 teszi a k\u00f6rny\u00e9kbeli v\u00e1llalatok helyzet\u00e9t is.\nAz egyeztet\u00e9sek v\u00e9g\u00fcl sikerre vezettek, kedd reggel 6 \u00f3r\u00e1t\u00f3l \u00fajra \u00fczemel az esztergomi teherkomp - emelte ki Szijj\u00e1rt\u00f3 P\u00e9ter.\n\nMTI 2020. j\u00fanius 1.\n\n"}]