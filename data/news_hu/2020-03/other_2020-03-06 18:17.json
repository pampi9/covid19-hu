[{"date": "2020-03-06 18:17", "url": "https://koronavirus.gov.hu/cikkek/3-irani-fertozott-szent-laszlo-korhazban-van-karantenban", "h1": "A 3 ir\u00e1ni fert\u0151z\u00f6tt a Szent L\u00e1szl\u00f3 K\u00f3rh\u00e1zban van karant\u00e9nban", "body": "\nSzl\u00e1vik J\u00e1nos, a D\u00e9l-pesti Centrumk\u00f3rh\u00e1z - Orsz\u00e1gos Hematol\u00f3giai \u00e9s Infektol\u00f3giai Int\u00e9zet oszt\u00e1lyvezet\u0151 f\u0151orvosa az Operat\u00edv T\u00f6rzs p\u00e9nteki sajt\u00f3t\u00e1j\u00e9koztat\u00f3j\u00e1n elmondta: az egyik ir\u00e1ni egyetemista enyhe t\u00fcneteket mutat, a m\u00e1sik sokat k\u00f6h\u00f6g\u00f6tt, de m\u00e1r j\u00f3l van. A bar\u00e1tn\u0151je azonban v\u00e1rhat\u00f3an m\u00e9g sok\u00e1ig k\u00f3rh\u00e1zban marad.\n\nA debreceni k\u00f3rh\u00e1zban \u00e1polt f\u00e9rfinek cs\u00fct\u00f6rt\u00f6k\u00f6n vesek\u00e1rosod\u00e1sra utal\u00f3 t\u00fcnetei voltak, ez\u00e9rt inf\u00fazi\u00f3s kezel\u00e9st kapott, de p\u00e9nteken m\u00e1r javul\u00f3 tendenci\u00e1t mutatott \u0151 is.\nArr\u00f3l is besz\u00e9lt, hogy a k\u00f3rh\u00e1zban megjelent egy orvosn\u0151, aki kor\u00e1bban az egyik di\u00e1kot kezelte, mivel n\u00e9h\u00e1ny nappal ezel\u0151tt bel\u00e1zasodott, de az els\u0151 vizsg\u00e1latok szerint nem fert\u0151z\u0151d\u00f6tt meg. Ismertette: cs\u00fct\u00f6rt\u00f6k\u00f6n egy budapesti sz\u00e1llod\u00e1b\u00f3l 14 fiatal jap\u00e1n turist\u00e1r\u00f3l \u00e9s egy tan\u00e1rr\u00f3l jelezt\u00e9k, hogy t\u00f6bb k\u00f6z\u00fcl\u00fck l\u00e1zasak.\n\u0150ket k\u00f3rh\u00e1zba vitt\u00e9k, reggelre m\u00e1r csak egyik\u00fck volt l\u00e1zas, \u00e1ltal\u00e1noss\u00e1gban j\u00f3l vannak, tesztjeik eredm\u00e9nye d\u00e9lut\u00e1n v\u00e1rhat\u00f3. Hangs\u00falyozta: sokan jelentkeznek a k\u00f3rh\u00e1zban koronav\u00edrus-tesztre, ugyanakkor k\u00e9r\u00e9sre, megnyugtat\u00e1s c\u00e9lj\u00e1b\u00f3l ilyet nem v\u00e9geznek el.\n\n"}]