[{"date": "2020-03-15 22:28", "url": "https://koronavirus.gov.hu/cikkek/ha-nem-muszaj-ne-keresse-most-fel-orvosat-kozgyogyellatasban-erintetteknek-sem-kell-most-az", "h1": "Ha nem musz\u00e1j, ne keresse most fel orvos\u00e1t!  A k\u00f6zgy\u00f3gyell\u00e1t\u00e1sban \u00e9rintetteknek sem kell most az orvoshoz menni!", "body": "\nA koronav\u00edrus-j\u00e1rv\u00e1ny t\u00f6meges terjed\u00e9s\u00e9nek megel\u0151z\u00e9s\u00e9re fontos, hogy az id\u0151sek \u00e9s betegek is lehet\u0151leg maradjanak otthon, m\u00e9g a h\u00e1zi orvosi rendel\u0151t is ker\u00fclj\u00e9k el, hiszen ott \u00e1ltal\u00e1ban sok ember van. Ennek \u00e9rdek\u00e9ben t\u00f6bb olyan k\u00f6nny\u00edt\u00e9sr\u0151l sz\u00fcletett d\u00f6nt\u00e9s, amelyek cs\u00f6kkentik az orvos-beteg tal\u00e1lkoz\u00e1s sz\u00fcks\u00e9gess\u00e9g\u00e9t. K\u00e9rj\u00fck, hogy az id\u0151sek \u00e9s kr\u00f3nikus betegek k\u00fcl\u00f6n\u00f6sen ker\u00fcljenek minden olyan helyet, ahol sokan vannak, kiemelten a z\u00e1rt helyeket!\n\n\nA k\u00f6zgy\u00f3gyell\u00e1t\u00e1sra val\u00f3 jogosults\u00e1g a korm\u00e1ny d\u00f6nt\u00e9se \u00e9rtelm\u00e9ben a vesz\u00e9lyhelyzet id\u0151tartama alatt, majd annak megsz\u0171nt\u00e9t k\u00f6vet\u0151 90 napig fennmarad. Emiatt teh\u00e1t senkinek nem kell elmenni a h\u00e1ziorvoshoz.\nA keres\u0151k\u00e9ptelens\u00e9gr\u0151l sz\u00f3l\u00f3 igazol\u00e1sokat sem kell 2 hetenk\u00e9nt ki\u00e1ll\u00edtani.\nAz emelt \u00e9s kiemelt t\u00e1mogat\u00e1ssal rendelhet\u0151 gy\u00f3gyszerekre \u00e9s gy\u00f3gy\u00e1szati seg\u00e9deszk\u00f6z\u00f6kre ki\u00e1ll\u00edtott szakorvosi javaslatok is \u00e9rv\u00e9nyesek maradnak a vesz\u00e9lyhelyzet id\u0151tartama alatt, valamint a vesz\u00e9lyhelyzet megsz\u0171n\u00e9s\u00e9t k\u00f6vet\u0151en 90 napig.\nA vesz\u00e9lyhelyzet v\u00e9g\u00e9ig a k\u00f3rh\u00e1zak halassz\u00e1k el az \u00fctemezett m\u0171t\u00e9teket, \u00e9s csak a tart\u00f3s eg\u00e9szs\u00e9gk\u00e1rosod\u00e1st elker\u00fcl\u0151 m\u0171t\u00e9teket v\u00e9gezz\u00e9k el. Az EMMI k\u00e9rte az int\u00e9zm\u00e9nyek vezet\u0151it, hogy err\u0151l halad\u00e9ktalanul t\u00e1j\u00e9koztass\u00e1k a betegeket.\nUgyancsak a koronav\u00edrus-j\u00e1rv\u00e1ny miatt sz\u00fcletett az a d\u00f6nt\u00e9s, hogy b\u00e1rki kiv\u00e1lthatja hozz\u00e1tartoz\u00f3ja, ismer\u0151se gy\u00f3gyszereit, mert rendeletben egyszer\u0171s\u00edtett\u00fck az e-recept kiv\u00e1lt\u00e1s\u00e1nak felt\u00e9telei.\n\nSeg\u00edts\u00fcnk az id\u0151seknek, betegeknek a gy\u00f3gyszerkiv\u00e1lt\u00e1ssal is!\nhttps://koronavirus.gov.hu/cikkek/segitsunk-az-idoseknek-betegeknek-gyogyszerkivaltassal\n\n"}]