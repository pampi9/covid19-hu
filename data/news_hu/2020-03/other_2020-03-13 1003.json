[{"date": "2020-03-13 10:03", "url": "https://koronavirus.gov.hu/cikkek/ujabb-3-szemelynel-diagnosztizaltak-uj-koronavirus-fertozest-0", "h1": "\u00dajabb 3 szem\u00e9lyn\u00e9l diagnosztiz\u00e1ltak \u00faj koronav\u00edrus-fert\u0151z\u00e9st", "body": "\n19-re n\u0151tt a Magyarorsz\u00e1gon diagnosztiz\u00e1lt \u00faj koronav\u00edrussal fert\u0151z\u00f6ttek sz\u00e1ma. H\u00e1rom magyar f\u00e9rfin\u00e9l mutatt\u00e1k ki az \u00faj koronav\u00edrus-fert\u0151z\u00e9st (COVID-19).\n\nEgy 67 \u00e9ves magyar f\u00e9rfin\u00e9l, aki munk\u00e1j\u00e1b\u00f3l ad\u00f3d\u00f3an sok k\u00fclf\u00f6ldivel tal\u00e1lkozik. Egy 41 \u00e9ves magyar f\u00e9rfin\u00e9l, aki Hollandi\u00e1ban \u00e9s Angli\u00e1ban j\u00e1rt a k\u00f6zelm\u00faltban, \u00e9s egy 27 \u00e9ves magyar f\u00e9rfin\u00e9l, aki egy\u00fctt volt a szint\u00e9n Izraelben j\u00e1rt egyik magyar fert\u0151z\u00f6ttel.\nMindh\u00e1rman m\u00e1r a\u00a0 Szent L\u00e1szl\u00f3 k\u00f3rh\u00e1zban vannak elk\u00fcl\u00f6n\u00edtve.\nAz orsz\u00e1gos tisztif\u0151orvos \u00e1ltal kiadott elj\u00e1r\u00e1srendnek megfelel\u0151en az \u0151 eset\u00fckben is halad\u00e9ktalanul megkezd\u0151dik a j\u00e1rv\u00e1ny\u00fcgyi vizsg\u00e1lat \u00e9s kontaktkutat\u00e1s, amelyet a j\u00e1rv\u00e1ny\u00fcgyi hat\u00f3s\u00e1gok a rend\u0151rs\u00e9ggel egy\u00fcttm\u0171k\u00f6dve v\u00e9geznek.\nVel\u00fck egy\u00fctt haz\u00e1nkban eddig 19 \u00faj koronav\u00edrus-fert\u0151z\u00f6ttet tartanak nyilv\u00e1n, k\u00f6z\u00fcl\u00fck 9 ir\u00e1ni, 1 brit, \u00e9s 9 magyar \u00e1llampolg\u00e1r.\n\u00cdgy zajlik a kontaktkutat\u00e1s:\u00a0https://koronavirus.gov.hu/cikkek/nnk-igy-zajlik-kontaktvizsgalat\n\u00a0\n\n\n"}]