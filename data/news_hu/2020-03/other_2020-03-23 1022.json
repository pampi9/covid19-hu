[{"date": "2020-03-23 10:22", "url": "https://koronavirus.gov.hu/cikkek/nem-fogadnak-egyeni-targyadomanyokat-karitativ-szervezetek", "h1": "Nem fogadnak egy\u00e9ni t\u00e1rgyadom\u00e1nyokat a karitat\u00edv szervezetek", "body": "\nNem fogadnak egy\u00e9ni t\u00e1rgyadom\u00e1nyokat a karitat\u00edv szervezetek, \u00e9s tilos az egy\u00e9ni gy\u0171jt\u00e9s is, mert a koronav\u00edrus-j\u00e1rv\u00e1ny miatt olyan sokan szeretn\u00e9nek seg\u00edteni, hogy a szervezetek nem gy\u0151zik koordin\u00e1lni \u0151ket - k\u00f6z\u00f6lte Solt\u00e9sz Mikl\u00f3s, a Minisztereln\u00f6ks\u00e9g egyh\u00e1zi \u00e9s nemzetis\u00e9gi kapcsolatok\u00e9rt felel\u0151s \u00e1llamtitk\u00e1ra, a Nemzeti Humanit\u00e1rius Koordin\u00e1ci\u00f3s Tan\u00e1cs eln\u00f6ke h\u00e9tf\u0151n az M1 aktu\u00e1lis csatorn\u00e1n.\n\n\nAz \u00e1llamtitk\u00e1r felh\u00edvta a figyelmet, hogy aki seg\u00edteni szeretne, az a nemzeti \u00f6sszefog\u00e1s vonal\u00e1n, a 1357-es telefonsz\u00e1mon h\u00edv\u00e1sonk\u00e9nt vagy sms-enk\u00e9nt 500 forinttal, valamint a www.segitunkegymasnak.hu honlapon teheti meg. A felaj\u00e1nl\u00e1sokat az \u00f6sszefog\u00e1s 11711711-22222222-es sz\u00e1mlasz\u00e1m\u00e1ra is v\u00e1rj\u00e1k - mondta.\nKiemelte, hogy a lakoss\u00e1g azzal is tud seg\u00edteni, ha komolyan veszi az operat\u00edv t\u00f6rzs \u00e9s a korm\u00e1ny utas\u00edt\u00e1sait, javaslatait.\nForr\u00e1s: MTI\n\n"}]