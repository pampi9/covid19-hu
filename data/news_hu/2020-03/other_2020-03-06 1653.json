[{"date": "2020-03-06 16:53", "url": "https://koronavirus.gov.hu/cikkek/mar-szent-laszlo-korhazban-vizsgaljak-holland-ferfit", "h1": "M\u00e1r a Szent L\u00e1szl\u00f3 K\u00f3rh\u00e1zban vizsg\u00e1lj\u00e1k a holland f\u00e9rfit", "body": "\nM\u00e1r a Szent L\u00e1szl\u00f3 K\u00f3rh\u00e1zban vizsg\u00e1lj\u00e1k azt a holland f\u00e9rfit, aki elmond\u00e1sa szerint k\u00e9t hete Hollandi\u00e1ban kapcsolatban ker\u00fclt egy fert\u0151z\u00f6ttel \u00e9s most rosszul \u00e9rzi mag\u00e1t.\nA 40 \u00e9ves holland f\u00e9rfi a mai napon reggel 9 \u00f3rakor jelentkezett a Budapest XVIII.ker\u00fcleti Th\u00f6k\u00f6ly \u00fat 3. sz\u00e1m alatti szakrendel\u0151ben orvosi vizsg\u00e1latra, ott elmondta, hogy k\u00f6r\u00fclbel\u00fcl k\u00e9t hete Hollandi\u00e1ban kapcsolatba ker\u00fclt egy \u00faj koronav\u00edrussal fert\u0151z\u00f6tt beteggel. Orvosi ell\u00e1t\u00e1st az\u00e9rt k\u00e9r, mert rosszul \u00e9rezte mag\u00e1t \u00e9s l\u00e1zas volt. A kezel\u0151orvosa ott t\u00e1j\u00e9koztatta, hogy karant\u00e9nba kell vonulnia, a f\u00e9rfi erre elhagyta a rendel\u0151t, majd 14 \u00f3ra 20 perckor ell\u00e1t\u00e1sra jelentkezett a Szent L\u00e1szl\u00f3 K\u00f3rh\u00e1zban. Vizsg\u00e1lata folyamatban van.\n\nIsm\u00e9telten felh\u00edvjuk figyelmet arra, hogy aki potenci\u00e1lisan koronav\u00edrus-fert\u0151z\u00f6ttnek \u00e9rzi mag\u00e1t, az ne menjen szem\u00e9lyesen orvoshoz, hanem telefonon h\u00edvja a h\u00e1ziorvost. T\u00e1j\u00e9koztat\u00f3 film: https://www.facebook.com/120370174702378/videos/214210276442867/\n\nK\u00e9p\u00fcnk illusztr\u00e1ci\u00f3. Fot\u00f3: MTI\n"}]