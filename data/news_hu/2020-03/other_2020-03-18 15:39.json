[{"date": "2020-03-18 15:39", "url": "https://koronavirus.gov.hu/cikkek/bodrogi-gyula-fokozottan-vigyazni-kell-az-idosekre", "h1": "Bodrogi Gyula: fokozottan vigy\u00e1zni kell az id\u0151sekre!", "body": "\nFokozottan vigy\u00e1zni kell az id\u0151sekre a koronav\u00edrus-j\u00e1rv\u00e1ny miatt - h\u00edvta fel a figyelmet szerd\u00e1n Bodrogi Gyula.\n\nA sz\u00ednm\u0171v\u00e9sz kiemelte: az elm\u00falt \u00e9vtizedekben megtanulta, hogy az eg\u00e9szs\u00e9gn\u00e9l nincs fontosabb. Megjegyezte, szerencs\u00e9re a komolyabb betegs\u00e9gek el is ker\u00fclt\u00e9k eddig.\nFelh\u00edvta a figyelmet, hogy a koronav\u00edrus legink\u00e1bb az id\u0151sekre, valamint a kr\u00f3nikus betegs\u00e9gben szenved\u0151kre vesz\u00e9lyes. \"Ez\u00e9rt nekik, nek\u00fcnk fokozottan kell vigy\u00e1znunk egym\u00e1sra\" - hangs\u00falyozta, hozz\u00e1t\u00e9ve: \"h\u00edvjuk fel szeretteink, bar\u00e1taink figyelm\u00e9t is a megel\u0151z\u00e9sre!\".\n\"Vigy\u00e1zzunk egym\u00e1sra!\" - k\u00e9rte Bodrogi Gyula.\n\nSzentkir\u00e1lyi Alexandra m\u00falt p\u00e9nteken k\u00f6z\u00f6lte a Facebook-oldal\u00e1n, hogy h\u00e9tf\u0151t\u0151l a magyar korm\u00e1ny hazai h\u00edress\u00e9gekkel figyelemfelh\u00edv\u00f3 kamp\u00e1nyt ind\u00edt, amelynek c\u00e9lja, hogy min\u00e9l t\u00f6bben hasznos \u00e9s megb\u00edzhat\u00f3 inform\u00e1ci\u00f3khoz jussanak a koronav\u00edrussal kapcsolatban.\n\nMTI 2020. m\u00e1rcius 18.\n\n"}]