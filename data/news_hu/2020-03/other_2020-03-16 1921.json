[{"date": "2020-03-16 19:21", "url": "https://koronavirus.gov.hu/cikkek/nmhh-mediaszertar-segiti-pedagogusokat-mediaoktatasban", "h1": "NMHH: M\u00e9diaszert\u00e1r seg\u00edti a pedag\u00f3gusokat a m\u00e9diaoktat\u00e1sban", "body": "\nA tantermen k\u00edv\u00fcli oktat\u00e1si id\u0151szakban a m\u00e9diaoktat\u00e1sban r\u00e9sztvev\u0151 pedag\u00f3gusokat a h\u00e9tf\u0151n indult M\u00e9diaszert\u00e1r nev\u0171 z\u00e1rt Facebook-csoportba v\u00e1rj\u00e1k, ahol seg\u00e9danyagokkal, tan\u00e1csokkal seg\u00edtik a munk\u00e1jukat \u00e9s fel\u00fcletet biztos\u00edtanak a szakmai egyeztet\u00e9shez - tudatta a Nemzeti M\u00e9dia- \u00e9s H\u00edrk\u00f6zl\u00e9si Hat\u00f3s\u00e1g (NMHH).\n\nAz orsz\u00e1gosan bevezetett tantermen k\u00edv\u00fcli, digit\u00e1lis oktat\u00e1si rendhez alkalmazkodva h\u00e9tf\u0151t\u0151l hat\u00e1rozatlan ideig nem fogadnak di\u00e1kcsoportokat az NMHH B\u0171v\u00f6sv\u00f6lgy M\u00e9dia\u00e9rt\u00e9s-oktat\u00f3 K\u00f6zpontjai Budapesten \u00e9s Debrecenben. A tan\u00e9v h\u00e1tral\u00e9v\u0151 h\u00f3napjaira regisztr\u00e1lt iskol\u00e1kkal k\u00f6zvetlen\u00fcl egyeztetnek arr\u00f3l, hogy foglal\u00e1saikat hogyan \u00e9rv\u00e9nyes\u00edthetik a k\u00e9s\u0151bbiekben - \u00edrt\u00e1k a k\u00f6zlem\u00e9nyben. H\u00e9tf\u0151t\u0151l az NMHH \u00fcgyf\u00e9lszolg\u00e1lata csak online \u00e9s telefonon \u00fczemel, a szem\u00e9lyes f\u00e9lfogad\u00e1s sz\u00fcnetel.\n\n\nMTI 2020. m\u00e1rcius 16.\n\n"}]