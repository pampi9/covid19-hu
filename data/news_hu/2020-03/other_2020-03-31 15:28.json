[{"date": "2020-03-31 15:28", "url": "https://koronavirus.gov.hu/cikkek/magyar-kutatas-indul-koronavirus-fertozesen-atesettek-bevonasaval", "h1": "Magyar kutat\u00e1s indul a koronav\u00edrus-fert\u0151z\u00e9sen \u00e1tesettek bevon\u00e1s\u00e1val", "body": "\nTudom\u00e1nyos konzorcium alakult\u00a0az Emberi Er\u0151forr\u00e1sok Miniszt\u00e9rium\u00e1nak javaslat\u00e1ra \u00e9s az Operat\u00edv T\u00f6rzs t\u00e1mogat\u00e1s\u00e1val. A fel\u00e1ll\u00edtott szakmai csapat m\u00e1r egy hete megkezdte a munk\u00e1t, amelynek feladata az, hogy megvizsg\u00e1lja a koronav\u00edrus-fert\u0151z\u00e9sen \u00e1tesett, \u00edgy a v\u00edrussal szemben hat\u00e9kony immunv\u00e1lasszal rendelkez\u0151 betegek v\u00e9rplazm\u00e1j\u00e1nak gy\u0171jt\u00e9s\u00e9t, tov\u00e1bb\u00e1 ennek esetleges felhaszn\u00e1l\u00e1s\u00e1t ter\u00e1pi\u00e1s c\u00e9lb\u00f3l.\n\nAz egyel\u0151re kutat\u00e1si f\u00e1zisban l\u00e9v\u0151 munk\u00e1t Prof. Dr. V\u00e1lyi-Nagy Istv\u00e1n, a D\u00e9l-pesti Centrumk\u00f3rh\u00e1z\u00a0\u00a0f\u0151igazgat\u00f3ja koordin\u00e1lja. A tudom\u00e1nyos konzorcium tagjai m\u00e9g:\u00a0\u00a0a D\u00e9l-pesti Centrumk\u00f3rh\u00e1z,\u00a0a Nemzeti N\u00e9peg\u00e9szs\u00e9g\u00fcgyi K\u00f6zpont,\u00a0\u00a0az Orsz\u00e1gos Gy\u00f3gyszer\u00e9szeti \u00e9s \u00c9lelmez\u00e9s-eg\u00e9szs\u00e9g\u00fcgyi Int\u00e9zet \u00e9s az\u00a0\u00a0Orsz\u00e1gos V\u00e9rell\u00e1t\u00f3 Szolg\u00e1lat munkat\u00e1rsai. A tudom\u00e1nyos munka c\u00e9lja a v\u00edrusfert\u0151z\u00f6tt betegek passz\u00edv immuniz\u00e1l\u00e1sa.\n\n\n"}]