[{"date": "2020-03-08 19:02", "url": "https://koronavirus.gov.hu/cikkek/irani-diakok-fontos-hogy-az-egyetemek-es-hallgatok-betartsak-az-eloirasokat", "h1": "Ir\u00e1ni di\u00e1kok - Fontos, hogy az egyetemek \u00e9s a hallgat\u00f3k is betarts\u00e1k az el\u0151\u00edr\u00e1sokat!", "body": "\nAz els\u0151 magyarorsz\u00e1gi fert\u0151z\u00f6ttek k\u00f6z\u00f6tt 4 ir\u00e1ni egyetemi hallgat\u00f3 is van. Ennek kapcs\u00e1n Schanda Tam\u00e1s, az Innov\u00e1ci\u00f3s \u00e9s Technol\u00f3giai Miniszt\u00e9rium (ITM) parlamenti \u00e9s strat\u00e9giai \u00e1llamtitk\u00e1ra az Operat\u00edv T\u00f6rzs vas\u00e1rnapi sajt\u00f3t\u00e1j\u00e9koztat\u00f3j\u00e1n arra h\u00edvta fel a figyelmet, hogy b\u00e1r t\u00f6bb aj\u00e1nl\u00e1st is kik\u00fcldtek az egyetemeknek \u00e9s azok a hallgat\u00f3knak, de az aj\u00e1nl\u00e1sok betart\u00e1s\u00e1ban szigor\u00fa fegyelemre van sz\u00fcks\u00e9g a fels\u0151oktat\u00e1si int\u00e9zm\u00e9nyek, a hallgat\u00f3k \u00e9s az oktat\u00f3k r\u00e9sz\u00e9r\u0151l is.\nAzt k\u00e9rj\u00fck ism\u00e9t, hogy magyarul \u00e9s angolul is t\u00e1j\u00e9koztass\u00e1k a hallgat\u00f3kat, hogy tarts\u00e1k be az eg\u00e9szs\u00e9g\u00fcgyi-biztons\u00e1gi el\u0151\u00edr\u00e1sokat, illetve arr\u00f3l, hogy a j\u00e1rv\u00e1ny\u00fcgyi int\u00e9zked\u00e9sek be nem tart\u00e1sa ak\u00e1r b\u0171ncselekm\u00e9ny is lehet. L\u00e1sd: https://koronavirus.gov.hu/cikkek/iraniak-buncselekmeny-ha-valaki-nem-mukodik-egyutt-jarvanyugyi-hatosagokkal\n"}]