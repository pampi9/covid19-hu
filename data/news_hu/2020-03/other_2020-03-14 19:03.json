[{"date": "2020-03-14 19:03", "url": "https://koronavirus.gov.hu/cikkek/hetfotol-diakok-maradjanak-otthon-de-tanitas-folytatodik-digitalis-oktatas-lep-eletbe", "h1": "H\u00e9tf\u0151t\u0151l a di\u00e1kok maradjanak otthon, de a tan\u00edt\u00e1s folytat\u00f3dik, digit\u00e1lis oktat\u00e1s l\u00e9p \u00e9letbe", "body": "\nA rendk\u00edv\u00fcli int\u00e9zked\u00e9sek egyike, hogy h\u00e9tf\u0151t\u0151l a di\u00e1kok nem mehetnek be az iskol\u00e1ba, de ez nem tan\u00edt\u00e1si sz\u00fcnet, a tan\u00edt\u00e1s folytat\u00f3dik. \u00daj oktat\u00e1si munkarend l\u00e9p \u00e9letbe: tantermen k\u00edv\u00fcli, digit\u00e1lis munkarend lesz \u00e9rv\u00e9nyben. Ez nem iskolai sz\u00fcnet, tan\u00edtani \u00e9s tanulni kell, \u00e9s nagyon fontos, hogy a gyerekek t\u00e9nylegesen otthon maradjanak \u00e9s tanuljanak - h\u00edvta fel a figyelmet Maruzsa Zolt\u00e1n k\u00f6znevel\u00e9si \u00e1llamtitk\u00e1r.\n\n\nA tan\u00e1roknak folytatni kell az oktat\u00e1st, de digit\u00e1lis eszk\u00f6z\u00f6kkel. Ez \u00faj m\u00f3dszertanokat is ig\u00e9nyel.\u00a0\u00a0Azt k\u00e9rem mindenkit\u0151l: seg\u00edtsen abban, hogy a lehet\u0151 legt\u00f6bbet, legjobbat tudjuk kihozni a gyerekek, a tanul\u00f3k \u00e9rdek\u00e9ben ebb\u0151l az \u00faj helyzetb\u0151l - fogalmazott az \u00e1llamtitk\u00e1r.\u00a0Maruzsa Zolt\u00e1n\u00a0k\u00f6zl\u00e9se szerint az int\u00e9zm\u00e9nyvezet\u0151k mellett csak azoknak a pedag\u00f3gusoknak kell bej\u00e1rniuk munkahely\u00fckre, akik nem tudnak otthonr\u00f3l, digit\u00e1lis eszk\u00f6z\u00f6kkel kapcsolatot tartani a tanul\u00f3kkal.\nHa kell kiscsoportos gyermekmeg\u0151rz\u00e9st is tudnak biztos\u00edtani. Ugyanakkor jobb lenne, ha a gyermekek otthon maradn\u00e1nak.\u00a0\u00a0A gyermek\u00e9tkeztet\u00e9st az azt ig\u00e9nyl\u0151knek biztos\u00edthatj\u00e1k az \u00f6nkorm\u00e1nyzatok, de fontos, hogy nem haszn\u00e1lhatj\u00e1k t\u00f6megesen a gyerekek az iskolai \u00e9tkez\u0151ket.\nJelezte: a koll\u00e9giumokat nem z\u00e1rj\u00e1k be, de az az \u00e9letszer\u0171, hogy a lak\u00f3k m\u00e1r nem t\u00e9rnek vissza a h\u00e9tv\u00e9g\u00e9t k\u00f6vet\u0151en az int\u00e9zm\u00e9nyekbe; akikn\u00e9l ez nem megoldhat\u00f3, azok elhelyez\u00e9st kapnak.\n\u00a0\nB\u0151vebben:\nhttps://koronavirus.gov.hu/cikkek/emmi-uj-munkarend-koznevelesi-es-szakkepzesi-intezmenyekben\n\n"}]