[{"date": "2020-03-23 15:53", "url": "https://koronavirus.gov.hu/cikkek/segitse-koronavirus-kutatast", "h1": "Seg\u00edtse \u00d6n is a koronav\u00edrus-kutat\u00e1st! ", "body": "\nEgy orsz\u00e1gos epidemiol\u00f3giai el\u0151rejelz\u00e9si rendszert fejleszt a Szegedi Tudom\u00e1nyegyetem t\u00f6bb hazai fels\u0151oktat\u00e1si int\u00e9zm\u00e9ny \u00e9s kutat\u00f3csoport bevon\u00e1s\u00e1val - k\u00f6z\u00f6lte az az Innov\u00e1ci\u00f3s \u00e9s Technol\u00f3giai Miniszt\u00e9rium.\n\nA k\u00f6zlem\u00e9ny szerint a pontos fert\u0151z\u00e9sterjed\u00e9si modellez\u00e9shez a j\u00e1rv\u00e1ny kit\u00f6r\u00e9se el\u0151tti \u00e9s ut\u00e1ni kapcsolati \u00e9s utaz\u00e1si szok\u00e1sokr\u00f3l gy\u0171jtenek adatokat. A kutat\u00e1st egy online k\u00e9rd\u0151\u00edv n\u00e9h\u00e1ny percig tart\u00f3 kit\u00f6lt\u00e9s\u00e9vel b\u00e1rki seg\u00edtheti, az Innov\u00e1ci\u00f3s \u00e9s Technol\u00f3giai Miniszt\u00e9rium ez\u00e9rt erre k\u00e9r mindenkit.\nA Koronav\u00edrus k\u00e9rd\u0151\u00edv c\u00e9lja, hogy a kit\u00f6lt\u0151k n\u00e9vtelen adatszolg\u00e1ltat\u00e1sa alapj\u00e1n - a kapcsolattart\u00e1si szok\u00e1sokat felm\u00e9rve - olyan adatb\u00e1zis \u00e9p\u00edt\u00e9s\u00e9t alapozza meg, amely hozz\u00e1j\u00e1rul az \u00faj koronav\u00edrus (COVID-19) terjed\u00e9s\u00e9nek meg\u00e9rt\u00e9s\u00e9hez. A magyar kutat\u00f3csoportok az adatok ismeret\u00e9ben hat\u00e9konyabb megel\u0151z\u00e9si m\u00f3dokat fejleszthetnek a terjed\u00e9s lass\u00edt\u00e1sa, megakad\u00e1lyoz\u00e1sa \u00e9rdek\u00e9ben.\n\nAz Innov\u00e1ci\u00f3s \u00e9s Technol\u00f3giai Miniszt\u00e9rium arra k\u00e9r mindenkit, hogy a k\u00e9rd\u0151\u00edv mind\u00f6ssze p\u00e1r percet ig\u00e9nyl\u0151, anonim kit\u00f6lt\u00e9s\u00e9vel mozd\u00edts\u00e1k el\u0151re a kutat\u00e1st! A leghasznosabb seg\u00edts\u00e9get az jelenti, ha a v\u00e1laszad\u00f3 lehet\u0151s\u00e9g szerint megism\u00e9tli, mostant\u00f3l ak\u00e1r minden nap egyszer elv\u00e9gzi a kit\u00f6lt\u00e9st.\nA k\u00e9rd\u0151\u00edv a https://covid.sed.hu/questions\u00a0 \u00a0linken \u00e9rhet\u0151 el.\n\nMTI 2020. m\u00e1rcius 23.\n\u00a0\n\n"}]