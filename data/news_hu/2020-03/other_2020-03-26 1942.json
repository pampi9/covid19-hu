[{"date": "2020-03-26 19:42", "url": "https://koronavirus.gov.hu/cikkek/szijjarto-43-magyart-hoztak-haza-izraelbol", "h1": "Szijj\u00e1rt\u00f3: 43 magyart hoztak haza Izraelb\u0151l", "body": "\nNegyvenh\u00e1rom magyar \u00e1llampolg\u00e1rt hoztak haza Izraelb\u0151l a koronav\u00edrus-j\u00e1rv\u00e1ny miatt - k\u00f6z\u00f6lte Szijj\u00e1rt\u00f3 P\u00e9ter k\u00fclgazdas\u00e1gi \u00e9s k\u00fcl\u00fcgyminiszter\n\nKifejtette: a Budapestre \u00e9rkezett rep\u00fcl\u0151g\u00e9p rajtuk k\u00edv\u00fcl 31 osztr\u00e1k, n\u00e9met, cseh \u00e9s szlov\u00e1k \u00e1llampolg\u00e1rt is hozott, \"hiszen seg\u00edt\u00fcnk egym\u00e1snak\".\nA miniszter elmondta, \u00f6sszess\u00e9g\u00e9ben m\u00e1r 3700-n\u00e1l tart a hazaseg\u00edtett magyar \u00e1llampolg\u00e1rok sz\u00e1ma. Ez a sz\u00e1m tov\u00e1bb fog n\u0151ni, dolgoznak minden magyar hazahozatal\u00e1n - hangs\u00falyozta.\n\nSzijj\u00e1rt\u00f3 P\u00e9ter kit\u00e9rt arra: cs\u00fct\u00f6rt\u00f6k\u00f6n Sz\u00f3fi\u00e1ban meg\u00e1llapodott bolg\u00e1r partner\u00e9vel, hogy Delhib\u0151l egy bolg\u00e1rok \u00e1ltal odak\u00fcld\u00f6tt mentes\u00edt\u0151 rep\u00fcl\u0151g\u00e9ppel 9 magyar j\u00f6het el Sz\u00f3fi\u00e1ba, ahonnan azt\u00e1n hazat\u00e9rhetnek Magyarorsz\u00e1gra.\n\n\nMTI 2020. m\u00e1rcius 26.\n\n"}]