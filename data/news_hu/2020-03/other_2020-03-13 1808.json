[{"date": "2020-03-13 18:08", "url": "https://koronavirus.gov.hu/cikkek/kiutasitottak-ket-irani-egyetemistat-akik-megszegtek-karantent-es-agressziven-viselkedtek-az", "h1": "Kiutas\u00edtottak k\u00e9t ir\u00e1ni egyetemist\u00e1t, akik megszegt\u00e9k a karant\u00e9nt \u00e9s agressz\u00edven viselkedtek az \u00e1pol\u00f3kkal", "body": "\nAz Orsz\u00e1gos Idegenrend\u00e9szeti F\u0151igazgat\u00f3s\u00e1g kiutas\u00edtott Magyarorsz\u00e1g \u00e9s az EU ter\u00fclet\u00e9r\u0151l k\u00e9t\u00a0ir\u00e1ni\u00a0egyetemist\u00e1t, akik nem tartott\u00e1k be a j\u00e1rv\u00e1ny\u00fcgyi karant\u00e9n szab\u00e1lyait.\u00a0\n\n\u00a0\nAz Orsz\u00e1gos Idegenrend\u00e9szeti F\u0151igazgat\u00f3s\u00e1g - Magyarorsz\u00e1g \u00e1llamhat\u00e1r\u00e1ig t\u00f6rt\u00e9n\u0151 kitoloncol\u00e1ssal - kiutas\u00edtott Magyarorsz\u00e1g \u00e9s az Eur\u00f3pai Uni\u00f3 ter\u00fclet\u00e9r\u0151l k\u00e9t\u00a0ir\u00e1ni \u00e1llampolg\u00e1rs\u00e1g\u00fa, Magyarorsz\u00e1gon hallgat\u00f3i jogviszonnyal rendelkez\u0151 egyetemist\u00e1t, akik a D\u00e9l-Pesti Centrumk\u00f3rh\u00e1z Orsz\u00e1gos Hematol\u00f3giai \u00e9s Infektol\u00f3giai Int\u00e9zet Szent L\u00e1szl\u00f3 Telephely\u00e9n a r\u00e9sz\u00fckre karant\u00e9nk\u00e9nt kijel\u00f6lt szob\u00e1t enged\u00e9ly \u00e9s v\u00e9d\u0151ruh\u00e1zat n\u00e9lk\u00fcl elhagyt\u00e1k, oda a t\u00f6bbsz\u00f6ri felsz\u00f3l\u00edt\u00e1s ellen\u00e9re nem mentek vissza, hangosan el\u00e9gedetlenkedtek, az eg\u00e9szs\u00e9g\u00fcgyi szem\u00e9lyzettel szemben agressz\u00edven l\u00e9ptek fel, az utas\u00edt\u00e1saiknak nem tettek eleget. A kiutas\u00edt\u00e1s v\u00e9grehajt\u00e1s\u00e1t annak felt\u00e9teleinek megteremt\u00e9s\u00e9ig felf\u00fcggesztett\u00e9k, az \u00e9rintettek r\u00e9sz\u00e9re k\u00f6telez\u0151 tart\u00f3zkod\u00e1si helyet jel\u00f6ltek ki. A k\u00e9t 23 \u00e9ves f\u00e9rfivel szemben egyidej\u0171leg h\u00e1rom \u00e9v Magyarorsz\u00e1gra t\u00f6rt\u00e9n\u0151 beutaz\u00e1si \u00e9s tart\u00f3zkod\u00e1si tilalmat is elrendelt az Orsz\u00e1gos Idegenrend\u00e9szeti F\u0151igazgat\u00f3s\u00e1g. Az egyetemist\u00e1k ellen a Budapesti Rend\u0151r-f\u0151kapit\u00e1nys\u00e1g j\u00e1rv\u00e1ny\u00fcgyi szab\u00e1lyszeg\u00e9s v\u00e9ts\u00e9g elk\u00f6vet\u00e9se miatt tov\u00e1bb folytatja az elj\u00e1r\u00e1st, amely t\u00e1voll\u00e9v\u0151 terheltekkel szemben is befejezhet\u0151.\n\u00a0\nAz eddig Magyarorsz\u00e1gon diagnosztiz\u00e1lt koronav\u00edrus-fert\u0151z\u00f6ttekb\u0151l 9 ir\u00e1ni \u00e1llampolg\u00e1r.\n\n\nEl\u0151zm\u00e9ny:\nhttps://koronavirus.gov.hu/cikkek/beutazasi-tilalom-az-iraniaknak-es-kitoloncolas-ha-nem-mukodnek-egyutt\n\n"}]