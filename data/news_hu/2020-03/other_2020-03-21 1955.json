[{"date": "2020-03-21 19:55", "url": "https://koronavirus.gov.hu/cikkek/emmi-koszonet-gyogyszereszeknek", "h1": "EMMI: K\u00f6sz\u00f6net a gy\u00f3gyszer\u00e9szeknek!", "body": "\nA gy\u00f3gyszer\u00e9szek szakmai elhivatotts\u00e1ga, amivel nap mint nap a betegek szolg\u00e1lat\u00e1ban \u00e1llnak, most m\u00e9g nagyobb \u00e9rt\u00e9ket jelent, mint a kor\u00e1bbi, j\u00f3l kisz\u00e1m\u00edthat\u00f3, megtervezhet\u0151 h\u00e9tk\u00f6znapokban\u00a0- fogalmazott K\u00e1sler Mikl\u00f3s emberi er\u0151forr\u00e1sok miniszter, aki lev\u00e9lben mondott k\u00f6sz\u00f6netet a gy\u00f3gyszer\u00e9szeknek az eddigi munk\u00e1juk\u00e9rt.\n\nEbben az embert pr\u00f3b\u00e1l\u00f3 neh\u00e9z helyzetben, amit a koronav\u00edrus-j\u00e1rv\u00e1ny elleni v\u00e9dekez\u00e9s jelent, fokozottan sz\u00e1m\u00edtunk a gy\u00f3gyszer\u00e9szek helyt\u00e1ll\u00e1s\u00e1ra, hiszen most val\u00f3ban elengedhetetlen az eg\u00e9szs\u00e9g\u00fcgyi ell\u00e1t\u00f3rendszer szerepl\u0151inek az egy\u00fcttm\u0171k\u00f6d\u00e9se. A gy\u00f3gyszer\u00e9szek \u00e9s a gy\u00f3gyszert\u00e1rak dolgoz\u00f3i embers\u00e9gb\u0151l \u00e9s alkalmazkod\u00e1sb\u00f3l eddig mindig j\u00f3l vizsg\u00e1ztak.\nA miniszter k\u00e9rte a gy\u00f3gyszer\u00e9szeket, hogy a rendk\u00edv\u00fcli helyzetre tekintettel tov\u00e1bbra is tegyenek meg mindent a gy\u00f3gyszert\u00e1rak zavartalan m\u0171k\u00f6dtet\u00e9se \u00e9rdek\u00e9ben, \u00e9s k\u00f6zben ford\u00edtsanak fokozott figyelmet a saj\u00e1t \u00e9s a gy\u00f3gyszert\u00e1ruk szem\u00e9lyzet\u00e9nek v\u00e9delm\u00e9re. A Korm\u00e1ny folyamatosan \u00e9rt\u00e9keli a helyzetet \u00e9s a v\u00e1ltoz\u00e1sokra figyelemmel napi szinten d\u00f6nthet a sz\u00fcks\u00e9ges beavatkoz\u00e1sokr\u00f3l, ide\u00e9rtve a jogalkot\u00e1s eszk\u00f6zeinek a felhaszn\u00e1l\u00e1s\u00e1t is. K\u00e9rj\u00fck, hogy k\u00eds\u00e9rj\u00e9k figyelemmel a korm\u00e1nyzati int\u00e9zked\u00e9seket, illetve a tisztif\u0151orvos \u00e9s a tisztif\u0151gy\u00f3gyszer\u00e9sz ir\u00e1nymutat\u00e1sait, \u00e9s seg\u00edts\u00e9k a lakoss\u00e1g nyugalm\u00e1nak meg\u0151rz\u00e9s\u00e9t! K\u00f6sz\u00f6nj\u00fck Magyarorsz\u00e1g lakoss\u00e1g\u00e1nak \u00e9rdek\u00e9ben v\u00e9gzett lelkiismeretes munk\u00e1jukat \u00e9s kitart\u00e1sukat!\n\nMTI\n\n"}]