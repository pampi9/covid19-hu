[{"date": "2020-03-13 11:54", "url": "https://koronavirus.gov.hu/cikkek/gyogyszertarakban-csak-annyian-tartozkodhatnak-ahany-gyogyszerkiado-hely-mukodik", "h1": "A gy\u00f3gyszert\u00e1rakban csak annyian tart\u00f3zkodhatnak, ah\u00e1ny gy\u00f3gyszerkiad\u00f3 hely m\u0171k\u00f6dik", "body": "\nA koronav\u00edrus-j\u00e1rv\u00e1ny elleni v\u00e9dekez\u00e9s r\u00e9szek\u00e9nt azt k\u00e9rik a gy\u00f3gyszert\u00e1rakt\u00f3l, hogy csak annyi beteg tart\u00f3zkodjon a betegforgalmi t\u00e9rben, ah\u00e1ny gy\u00f3gyszerkiad\u00f3 ablak m\u0171k\u00f6dik.\n\n\n\nAz Orsz\u00e1gos Gy\u00f3gyszer\u00e9szeti \u00e9s \u00c9lelmez\u00e9s-eg\u00e9szs\u00e9g\u00fcgyi Int\u00e9zet (OGY\u00c9I) honlapj\u00e1r\u00f3l m\u00e1r let\u00f6lthet\u0151 az a plak\u00e1t, amelyet a bej\u00e1rathoz kihelyezve figyelmeztethetik erre a korl\u00e1toz\u00e1sra a v\u00e1s\u00e1rl\u00f3kat.\nAz orsz\u00e1gos tisztif\u0151gy\u00f3gyszer\u00e9sz az OGY\u00c9I honlapj\u00e1n k\u00f6zz\u00e9tett teend\u0151kben azt \u00edrja, hogy amennyiben a j\u00e1rv\u00e1ny\u00fcgyi helyzet indokolja, a patik\u00e1knak m\u00e9rlegelni\u00fck kell a kiad\u00f3 ablakon kereszt\u00fcli gy\u00f3gyszerkiad\u00e1st is.\nEzen k\u00edv\u00fcl az orvosi v\u00e9nyek al\u00e1\u00edr\u00e1s\u00e1ra kihelyezett tollakat, a kihelyezett vizet \u00e9s poharakat, a gy\u00f3gyszert\u00e1ri sz\u00f3r\u00f3lapokat \u00e9s \u00fajs\u00e1gokat, valamint a gyermeksarokban l\u00e9v\u0151 t\u00e1rgyakat be kell szedni.\n\nMTI 2020. m\u00e1rcius 13.\n\n"}]