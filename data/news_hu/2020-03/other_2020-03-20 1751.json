[{"date": "2020-03-20 17:51", "url": "https://koronavirus.gov.hu/cikkek/tovabbi-katonakat-vezenyelnek-hatarokra", "h1": "Tov\u00e1bbi katon\u00e1kat vez\u00e9nyelnek a hat\u00e1rokra", "body": "\nTov\u00e1bbi, t\u00f6bb mint sz\u00e1z katon\u00e1t vez\u00e9nyelnek a hat\u00e1rokra. A katon\u00e1k szombatt\u00f3l az osztr\u00e1k \u00e9s a szlov\u00e1k hat\u00e1rokon is seg\u00edtik a rend\u0151r\u00f6ket a hat\u00e1rv\u00e9delmi feladatokban - jelentette be Ruszin Romulusz, a Honv\u00e9delmi Miniszt\u00e9rium miniszteri titk\u00e1rs\u00e1gvezet\u0151je a koronav\u00edrus-fert\u0151z\u00e9s elleni v\u00e9dekez\u00e9s\u00e9rt felel\u0151s operat\u00edv t\u00f6rzs sajt\u00f3t\u00e1j\u00e9koztat\u00f3j\u00e1n.\n\nA dand\u00e1rt\u00e1bornok arr\u00f3l is besz\u00e1molt, hogy 71 l\u00e9tfontoss\u00e1g\u00fa v\u00e1llalatn\u00e1l megjelentek a honv\u00e9delmi ir\u00e1ny\u00edt\u00f3 t\u00f6rzsek. Feladatuk, hogy az ell\u00e1t\u00e1s biztons\u00e1g\u00e1ban k\u00f6zrem\u0171k\u00f6djenek, seg\u00edts\u00e9k a v\u00e1llalat vezet\u00e9s\u00e9t.\n\nEmellett, azokon a telep\u00fcl\u00e9seken, ahol \u00e1lland\u00f3 laktany\u00e1k vannak, katonai rend\u00e9szek j\u00e1r\u0151r\u00f6znek az utc\u00e1kon. Az \u0151 feladatuk, hogy fokozz\u00e1k a biztons\u00e1g\u00e9rzetet, inform\u00e1ci\u00f3t adjanak, de arra is ki vannak k\u00e9pezve, hogy esetleges b\u0171ncselekm\u00e9ny, vagy szab\u00e1lys\u00e9rt\u00e9s eset\u00e9n az elk\u00f6vet\u0151ket feltart\u00f3ztass\u00e1k, am\u00edg a rend\u0151r\u00f6k ki\u00e9rkeznek.\nA Magyar Honv\u00e9ds\u00e9g feladata a magyar emberek v\u00e9delme - sz\u00f6gezte le Ruszin Romulusz.\n\u00a0\n\nMTI 2020. m\u00e1rcius 20.\n\n"}]