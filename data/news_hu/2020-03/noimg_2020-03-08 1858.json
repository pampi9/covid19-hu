[{"date": "2020-03-08 18:58", "url": "https://koronavirus.gov.hu/cikkek/felhivas-korhazi-orvosokhoz-es-apolokhoz-kerjuk-halasszak-el-utazasaikat", "h1": "Felh\u00edv\u00e1s a k\u00f3rh\u00e1zi orvosokhoz \u00e9s \u00e1pol\u00f3khoz \u2013 K\u00e9rj\u00fck, halassz\u00e1k el utaz\u00e1saikat!", "body": "\nAz Operat\u00edv T\u00f6rzs miut\u00e1n \u00e9rt\u00e9kelte az Eur\u00f3p\u00e1ban \u00e9s K\u00f6z\u00e9p-Eur\u00f3p\u00e1ban zajl\u00f3 fert\u0151z\u00e9sek egyre n\u00f6vekv\u0151 sz\u00e1m\u00e1t, felh\u00edv\u00e1ssal fordul a k\u00f3rh\u00e1zak vezet\u0151ihez.\nA Pint\u00e9r S\u00e1ndor bel\u00fcgyminiszter \u00e9s K\u00e1sler Mikl\u00f3s emberi er\u0151forr\u00e1sok minisztere \u00e1ltal al\u00e1\u00edrt felh\u00edv\u00e1sban arra k\u00e9rj\u00fck a k\u00f3rh\u00e1zak vezet\u0151it, hogy az eg\u00e9szs\u00e9g\u00fcgyi \u00e9s m\u0171szaki-gazdas\u00e1gi dolgoz\u00f3k a j\u00e1rv\u00e1nyhelyzet idej\u00e9re sz\u00fcneteltess\u00e9k vagy halassz\u00e1k k\u00e9s\u0151bbi id\u0151pontra k\u00fclf\u00f6ldi utaz\u00e1saikat saj\u00e1t maguk, csal\u00e1djuk \u00e9s a betegek \u00e9lete, biztons\u00e1ga \u00e9s eg\u00e9szs\u00e9ge \u00e9rdek\u00e9ben.\n\nArra k\u00e9rj\u00fck a k\u00f3rh\u00e1zigazgat\u00f3kat, hogy h\u00edvj\u00e1k fel a dolgoz\u00f3ik figyelm\u00e9t, hogy eg\u00e9szs\u00e9g\u00fck meg\u0151rz\u00e9se nemzetbiztons\u00e1gi \u00e9rdek, hiszen a betegbiztons\u00e1g \u00e9s az eg\u00e9szs\u00e9g\u00fcgyi ell\u00e1t\u00e1s biztos\u00edt\u00e1s\u00e1hoz kiemelten fontosnak tartjuk az eg\u00e9szs\u00e9g\u00fcgyi ell\u00e1t\u00f3 szem\u00e9lyzet eg\u00e9szs\u00e9g\u00e9nek \u00e9s munkak\u00e9pess\u00e9g\u00e9nek meg\u0151rz\u00e9s\u00e9t.\n\nK\u00e9rj\u00fck\u00a0\u0151ket, hogy\u00a0maradjanak most itthon, \u00e9s\u00a0legyenek el\u00e9rhet\u0151ek!\n"}]