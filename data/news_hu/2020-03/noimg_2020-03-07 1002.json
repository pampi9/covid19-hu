[{"date": "2020-03-07 10:02", "url": "https://koronavirus.gov.hu/cikkek/nnk-amit-laborvizsgalatrol-tudni-kell", "h1": "NNK: Amit a laborvizsg\u00e1latr\u00f3l tudni kell", "body": "\nKoronav\u00edrus-fert\u0151z\u00e9s gyan\u00faja eset\u00e9n minden mint\u00e1t a Nemzeti N\u00e9peg\u00e9szs\u00e9g\u00fcgyi K\u00f6zpont (NNK) budapesti k\u00f6zponti laborat\u00f3rium\u00e1ban vizsg\u00e1lnak, f\u00fcggetlen\u00fcl att\u00f3l, hogy a potenci\u00e1lis beteg az orsz\u00e1g melyik k\u00f3rh\u00e1z\u00e1ban fekszik.\n\nA vizsg\u00e1lat a minta be\u00e9rkez\u00e9s\u00e9t\u0151l sz\u00e1m\u00edtva n\u00e9h\u00e1ny \u00f3r\u00e1t vesz ig\u00e9nybe. Minden indokolt esetben laborvizsg\u00e1latot v\u00e9geznek.\nAz orsz\u00e1gban ugyan t\u00f6bb laborat\u00f3rium is alkalmas a vizsg\u00e1lat elv\u00e9gz\u00e9s\u00e9re, de j\u00e1rv\u00e1ny\u00fcgyi \u00e9rdekb\u0151l minden mint\u00e1t az NNK L\u00e9g\u00fati V\u00edrusok Nemzeti Referencia Laborat\u00f3rium\u00e1ba kell k\u00fcldeni. A laborat\u00f3riumi vizsg\u00e1lat k\u00f6zpontos\u00edt\u00e1sa biztos\u00edtja, hogy j\u00e1rv\u00e1ny idej\u00e9n az orsz\u00e1gos tisztif\u0151orvos megfelel\u0151 j\u00e1rv\u00e1ny\u00fcgyi int\u00e9zked\u00e9st tudjon hozni a magyar emberek lehet\u0151 legmagasabb szint\u0171 v\u00e9delme \u00e9rdek\u00e9ben.\nHa a h\u00e1ziorvosi kik\u00e9rdez\u00e9s vagy k\u00f3rh\u00e1zi vizsg\u00e1lat sor\u00e1n a koronav\u00edrus-fert\u0151z\u00e9s gyan\u00faja felmer\u00fcl - amellett, hogy a beteget k\u00f3rh\u00e1zba sz\u00e1ll\u00edtj\u00e1k, \u00e9s ott elk\u00fcl\u00f6n\u00edtik -, a laborvizsg\u00e1lat elrendel\u00e9se k\u00f6telez\u0151. Alapvet\u0151en l\u00e9g\u00fati mint\u00e1ra van sz\u00fcks\u00e9g, amelynek a vizsg\u00e1lata t\u00f6bb \u00f3r\u00e1t vesz ig\u00e9nybe.\nIsm\u00e9telten felh\u00edvjuk a figyelmet arra, hogy aki potenci\u00e1lisan koronav\u00edrus-fert\u0151z\u00f6ttnek \u00e9rzi mag\u00e1t, az ne menjen szem\u00e9lyesen orvoshoz, hanem telefonon h\u00edvja a h\u00e1ziorvost. T\u00e1j\u00e9koztat\u00f3 film: https://www.facebook.com/120370174702378/videos/214210276442867/\n\n"}]