[{"date": "2020-03-19 16:36", "url": "https://koronavirus.gov.hu/cikkek/budapest-fovaros-kormanyhivatalanak-kozlemenye-turelmet-es-egyuttmukodest-kerunk", "h1": " Budapest F\u0151v\u00e1ros Korm\u00e1nyhivatal\u00e1nak k\u00f6zlem\u00e9nye: T\u00fcrelmet \u00e9s egy\u00fcttm\u0171k\u00f6d\u00e9st k\u00e9r\u00fcnk \u00fcgyfeleinkt\u0151l a j\u00e1rv\u00e1ny lass\u00edt\u00e1sa \u00e9rdek\u00e9ben", "body": "\nA koronav\u00edrus-j\u00e1rv\u00e1ny lass\u00edt\u00e1sa \u00e9rdek\u00e9ben Budapest F\u0151v\u00e1ros Korm\u00e1nyhivatala is sz\u00e1mos int\u00e9zked\u00e9st tett az \u00fcgyfelek \u00e9s a munkat\u00e1rsak eg\u00e9szs\u00e9gbiztons\u00e1g\u00e1nak \u00e9rdek\u00e9ben.\n\nA rendk\u00edv\u00fcli int\u00e9zked\u00e9sekre a korm\u00e1nyablakokn\u00e1l is az\u00e9rt van sz\u00fcks\u00e9g, mert a koronav\u00edrus-j\u00e1rv\u00e1ny m\u00e1r Magyarorsz\u00e1got is el\u00e9rte, a csoportos fert\u0151z\u00e9sek szakasz\u00e1hoz \u00e9rt\u00fcnk, amikor a v\u00edrus k\u00f6z\u00f6ss\u00e9gben, k\u00fcl\u00f6n\u00f6sen z\u00e1rt terekben emberr\u0151l emberre terjed. Ilyen hely a korm\u00e1nyablak is.\nA Korm\u00e1nyablakok a tegnapi napt\u00f3l csak id\u0151pontfoglal\u00e1ssal \u00e9rkez\u0151 \u00fcgyfeleket fogadnak, az\u00e9rt hogy az \u00fcgyf\u00e9lt\u00e9rben a lehet\u0151 legkevesebb szem\u00e9ly tart\u00f3zkodjon. A jelenlegi helyzet mindenkit\u0151l t\u00fcrelmet \u00e9s egy\u00fcttm\u0171k\u00f6d\u00e9st k\u00f6vetel, sajnos azonban van, aki figyelmen k\u00edv\u00fcl hagyn\u00e1 a biztons\u00e1gi int\u00e9zked\u00e9seket. A tegnapi nap Budapest egyik Korm\u00e1nyablak\u00e1ban egy t\u00fcrelmetlen, agressz\u00edv \u00fcgyf\u00e9l r\u00e1t\u00e1madt a biztons\u00e1gi \u0151rre \u00e9s dulakod\u00e1s alakult ki k\u00f6z\u00f6tt\u00fck.\nA koronav\u00edrus terjed\u00e9se csak k\u00f6z\u00f6s er\u0151fesz\u00edt\u00e9sekkel f\u00e9kezhet\u0151 meg, sz\u00fcks\u00e9ges az emberek fegyelmezett viselked\u00e9se, ez\u00e9rt arra k\u00e9rj\u00fck \u00fcgyfeleinket, hogy lehet\u0151s\u00e9g szerint ne most int\u00e9zz\u00e9k okm\u00e1nyaik cser\u00e9j\u00e9t, hisz azok a vesz\u00e9lyhelyzet ut\u00e1n m\u00e9g 15 napig \u00e9rv\u00e9nyesek. Amennyiben felt\u00e9tlen\u00fcl sz\u00fcks\u00e9ges a szem\u00e9lyes \u00fcgyint\u00e9z\u00e9s, \u00fagy k\u00e9rj\u00fck, tarts\u00e1k be a biztons\u00e1gi int\u00e9zked\u00e9seket \u00e9s a k\u00fcl\u00f6nleges elj\u00e1r\u00e1srendet saj\u00e1t maguk \u00e9s m\u00e1sok v\u00e9delme \u00e9rdek\u00e9ben is.\n\nKapcsol\u00f3d\u00f3 h\u00edr:\u00a0https://koronavirus.gov.hu/cikkek/kizarolag-idopontfoglalassal-tortenik-az-ugyintezes-kormanyhivatali-ugyfelszolgalatokon-az\nBudapest F\u0151v\u00e1ros Korm\u00e1nyhivatala\n\n"}]