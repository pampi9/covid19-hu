[{"date": "2020-03-09 08:44", "url": "https://koronavirus.gov.hu/cikkek/ujabb-2-uj-koronavirus-fertozottet-diagnosztizaltak-egy-iranit-es-egy-magyart", "h1": "\u00dajabb 2 \u00faj koronav\u00edrus-fert\u0151z\u00f6ttet diagnosztiz\u00e1ltak: egy ir\u00e1nit\u00a0\u00e9s egy magyart", "body": "\nA Szent L\u00e1szl\u00f3 K\u00f3rh\u00e1zban j\u00e1rv\u00e1ny\u00fcgyi z\u00e1rlat alatt \u00e1ll\u00f3 ir\u00e1ni SE hallgat\u00f3n\u00e1l \u00e9s egy magyar n\u0151n\u00e9l - \u00a0az id\u0151s magyar f\u00e9rfi beteg 74 \u00e9ves feles\u00e9g\u00e9n\u00e9l \u00a0- diagnosztiz\u00e1ltak \u00faj koronav\u00edrus-fert\u0151z\u00e9st (COVID-19).\nMindketten a m\u00e1r kor\u00e1bban \u00faj koronav\u00edrus pozit\u00edv betegekhez kapcsol\u00f3d\u00f3 j\u00e1rv\u00e1ny\u00fcgyi kontaktus kutat\u00e1s sor\u00e1n ker\u00fcltek a n\u00e9peg\u00e9szs\u00e9g\u00fcgyi hat\u00f3s\u00e1g l\u00e1t\u00f3k\u00f6r\u00e9be.\n\nAz orsz\u00e1gos tisztif\u0151orvos \u00e1ltal kiadott elj\u00e1r\u00e1srendnek megfelel\u0151en az \u0151 eset\u00fckben is halad\u00e9ktalanul megkezd\u0151dik a j\u00e1rv\u00e1ny\u00fcgyi vizsg\u00e1lat \u00e9s kontaktkutat\u00e1s. A n\u00e9peg\u00e9szs\u00e9g\u00fcgyi hat\u00f3s\u00e1g kik\u00e9rdezi \u0151ket is, ahogy minden egyes fert\u0151z\u00f6ttet, hogy az elm\u00falt k\u00e9t h\u00e9tben hol \u00e9s kikkel \u00e1lltak szoros kapcsolatban.\n\nVel\u00fck egy\u00fctt haz\u00e1nkban eddig\u00a09 \u00faj koronav\u00edrus-fert\u0151z\u00f6ttet tartanak nyilv\u00e1n, k\u00f6z\u00fcl\u00fck 5 ir\u00e1ni, 1 brit, \u00e9s 3 magyar \u00e1llampolg\u00e1r (egy 70 \u00e9ves beteg f\u00e9rfi \u00e9s a feles\u00e9ge, tov\u00e1bb\u00e1 a brit \u00e1llampolg\u00e1rs\u00e1g\u00fa beteg magyar feles\u00e9ge).\n\u00cdgy zajlik a kontaktkutat\u00e1s:\u00a0https://koronavirus.gov.hu/cikkek/nnk-igy-zajlik-kontaktvizsgalat\n"}]