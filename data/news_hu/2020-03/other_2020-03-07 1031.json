[{"date": "2020-03-07 10:31", "url": "https://koronavirus.gov.hu/cikkek/diagnosztizaltak-az-otodik-koronavirus-fertozottet-idos-magyar-beteg-ferfi", "h1": "Diagnosztiz\u00e1lt\u00e1k az \u00f6t\u00f6dik koronav\u00edrus-fert\u0151z\u00f6ttet \u2013 id\u0151s, magyar, beteg f\u00e9rfi", "body": "\nDiagnosztiz\u00e1lt\u00e1k az \u00f6t\u00f6dik koronav\u00edrus-fert\u0151z\u00f6ttet, egy 70 \u00e9ves magyar, s\u00falyosan beteg f\u00e9rfit. Jelenleg a Szent L\u00e1szl\u00f3 k\u00f3rh\u00e1zban \u00e1polj\u00e1k. Val\u00f3sz\u00edn\u0171s\u00edthet\u0151en a k\u00fclf\u00f6ld\u00f6n \u00e9l\u0151 fia fert\u0151zte meg, aki febru\u00e1r k\u00f6zep\u00e9n l\u00e1togatta meg, el\u0151tte Olaszorsz\u00e1gban \u00e9s P\u00e1rizsban is j\u00e1rt.\n\nA Nemzeti N\u00e9peg\u00e9szs\u00e9g\u00fcgyi K\u00f6zpont laborat\u00f3rium\u00e1ban hiteles\u00edtett laborvizsg\u00e1lati eredm\u00e9nye pozit\u00edv lett. Az id\u0151s f\u00e9rfi eleve s\u00falyos, kr\u00f3nikus alapbetegs\u00e9gekkel k\u00fczd, rossz, legyeng\u00fclt \u00e1llapotban van. A budapesti Szent L\u00e1szl\u00f3 K\u00f3rh\u00e1zban karant\u00e9nba helyezt\u00e9k, kivizsg\u00e1lj\u00e1k \u00e9s megkap minden sz\u00fcks\u00e9ges ell\u00e1t\u00e1st.\nAz orsz\u00e1gos tisztif\u0151orvos \u00e1ltal elrendelt elj\u00e1r\u00e1srendnek megfelel\u0151en ilyenkor halad\u00e9ktalanul megkezd\u0151dik a j\u00e1rv\u00e1ny\u00fcgyi vizsg\u00e1lat \u00e9s kontaktkutat\u00e1s. A hat\u00f3s\u00e1gok kik\u00e9rdezik a feles\u00e9g\u00e9t \u00e9s k\u00fclf\u00f6ld\u00f6n \u00e9l\u0151 fi\u00e1t is. A szoros kontaktj\u00e1nak sz\u00e1m\u00edt\u00f3 feles\u00e9ge is m\u00e1r karant\u00e9nba ker\u00fclt. \u00c1llapot\u00e1r\u00f3l \u00e9s az eset egy\u00e9b j\u00e1rv\u00e1ny\u00fcgyi int\u00e9zked\u00e9seir\u0151l k\u00e9s\u0151bbiekben adunk t\u00e1j\u00e9koztat\u00e1st.\n\u00cdgy zajlik a kontaktkutat\u00e1s: https://koronavirus.gov.hu/cikkek/nnk-igy-zajlik-kontaktvizsgalat\n\n"}]