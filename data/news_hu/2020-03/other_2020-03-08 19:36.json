[{"date": "2020-03-08 19:36", "url": "https://koronavirus.gov.hu/cikkek/itm-fogyasztovedelmi-ellenorzesek-indultak-nyereszkedok-ellen", "h1": "ITM: Fogyaszt\u00f3v\u00e9delmi ellen\u0151rz\u00e9sek indultak a nyer\u00e9szked\u0151k ellen", "body": "\nSchanda Tam\u00e1s, az Innov\u00e1ci\u00f3s \u00e9s Technol\u00f3giai Miniszt\u00e9rium (ITM) parlamenti \u00e9s strat\u00e9giai \u00e1llamtitk\u00e1ra vas\u00e1rnapi sajt\u00f3t\u00e1j\u00e9koztat\u00f3n arr\u00f3l besz\u00e9lt, hogy orsz\u00e1gos, fokozott fogyaszt\u00f3v\u00e9delmi ellen\u0151rz\u00e9st rendeltek el az\u00e9rt, hogy kisz\u0171rj\u00e9k a koronav\u00edrus-vesz\u00e9lyen agg\u00f3d\u00f3 embereken nyer\u00e9szkedni akar\u00f3 keresked\u0151ket, valamint azokat, akik sil\u00e1ny \u00e1rukkal akarj\u00e1k \u00e1tverni az embereket.\nLaborat\u00f3riumi vizsg\u00e1latokat v\u00e9geztetnek a k\u00e9zfert\u0151tlen\u00edt\u0151 \u00e9s m\u00e1s fert\u0151tlen\u00edt\u0151 szereken, az \u00e1rakat pedig a tart\u00f3s \u00e9lelmiszerek, a fert\u0151tlen\u00edt\u0151 szerek \u00e9s a h\u00e1ztart\u00e1si pap\u00edr\u00e1ruk eset\u00e9ben vizsg\u00e1lj\u00e1k els\u0151sorban. Hangs\u00falyozta: az \u00e1ruell\u00e1t\u00e1s folyamatos, ennek fenntart\u00e1s\u00e1ra rendelt\u00e9k el a h\u00e9tv\u00e9gi kamionstop felold\u00e1s\u00e1t is.\n"}]