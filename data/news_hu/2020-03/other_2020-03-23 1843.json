[{"date": "2020-03-23 18:43", "url": "https://koronavirus.gov.hu/cikkek/mar-ismeri-koronavirus-fertozes-tuneteit", "h1": "\u00d6n m\u00e1r ismeri a koronav\u00edrus-fert\u0151z\u00e9s t\u00fcneteit?", "body": "\nA koronav\u00edrus most m\u00e1r mindenhol ott lehet Magyarorsz\u00e1gon is. B\u00e1rki \u00e9s b\u00e1rhol hordozhatja a v\u00edrust \u00e9s b\u00e1rkinek tov\u00e1bbadhatja a fert\u0151z\u00e9st. Fontos, hogy lass\u00edtsuk a j\u00e1rv\u00e1ny terjed\u00e9s\u00e9t.\u00a0Ez\u00e9rt fontos az is, hogy ismerje a t\u00fcneteket, \u00e9s ha \u00e9szleli mag\u00e1n, akkor maradjon otthoni karant\u00e9nban. K\u00f3rh\u00e1zba csak a s\u00falyos t\u00fcneteket mutat\u00f3, k\u00f3rh\u00e1zi ell\u00e1t\u00e1st ig\u00e9nyl\u0151 betegek ker\u00fclnek.\n\nA koronav\u00edrus-fert\u0151z\u00e9s\u00a0 3 legtipikusabb t\u00fcnete:\n\nl\u00e1z (88%)\nsz\u00e1raz k\u00f6h\u00f6g\u00e9s (68%)\nf\u00e1rad\u00e9konys\u00e1g, gyenges\u00e9g\u00a0 (38%)\n\nEzek mellett el\u0151fordul\u00f3 t\u00fcnetek:\n\nprodukt\u00edv, k\u00f6pet\u00fcr\u00edt\u00e9ssel j\u00e1r\u00f3 k\u00f6h\u00f6g\u00e9s (33%)\nneh\u00e9zl\u00e9gz\u00e9s (19%)\n\u00a0torokf\u00e1j\u00e1s (14%)\nfejf\u00e1j\u00e1s (14%)\nizom- vagy \u00edz\u00fcleti f\u00e1jdalom (15%)\nhidegr\u00e1z\u00e1s (11%)\norrdugul\u00e1s, orrfoly\u00e1s\n\nFenti t\u00fcnetek mellett ritk\u00e1bban, de el\u0151fordulhat:\n\nh\u00e1ny\u00e1s (5%)\nhasmen\u00e9s (4%)\n\n\n\nA fert\u0151z\u00f6ttek nagy r\u00e9sze\u00a0csak enyh\u00e9n betegszik meg, de vannak, akik t\u00fcnetmentesek is lehetnek. Nagyon fontos tudni,\u00a0ha meg is\u00a0fert\u0151z\u0151dik valaki, a legt\u00f6bb esetben - \u00a0az influenz\u00e1hoz hasonl\u00f3 t\u00fcnetekkel \u00a0- enyhe lefoly\u00e1s\u00fa a betegs\u00e9g. A legt\u00f6bben (nagyj\u00e1b\u00f3l 80%) b\u00e1rmely speci\u00e1lis kezel\u00e9s n\u00e9lk\u00fcl fel\u00e9p\u00fclnek a betegs\u00e9gb\u0151l. Azonban fontos tudni,\u00a0lehet, hogy valaki nem betegszik meg s\u00falyosan, de m\u00e1sokat meg tud fert\u0151zni. Ez\u00e9rt az is, aki enyhe t\u00fcneteket mutat, az otthoni karant\u00e9nban kell maradjon. Az\u00a0otthoni karant\u00e9n alatt ne hagyja el otthon\u00e1t, ne \u00e9rintkezzen m\u00e1sokkal, \u00e9s\u00a0ha m\u00e9gis rosszul \u00e9rezn\u00e9 mag\u00e1t, telefonon h\u00edvja fel a h\u00e1ziorvos\u00e1t!\nK\u00f3rh\u00e1zba csak a s\u00falyos t\u00fcneteket (pl. l\u00e9gz\u00e9si neh\u00e9zs\u00e9g)\u00a0 mutat\u00f3, k\u00f3rh\u00e1zi ell\u00e1t\u00e1st ig\u00e9nyl\u0151 betegek ker\u00fclnek.\nA koronav\u00edrus-fert\u0151z\u00e9s kifejezetten az id\u0151s emberekre, kr\u00f3nikus betegekre vesz\u00e9lyes. R\u00e1juk kell legjobban vigy\u00e1znunk! Minden 6. fert\u0151z\u00f6ttb\u0151l nagyj\u00e1b\u00f3l 1-n\u00e9l alakul ki s\u00falyos betegs\u00e9g \u00e9s l\u00e9gz\u00e9si neh\u00e9zs\u00e9g. Azokn\u00e1l val\u00f3sz\u00edn\u0171bb ezeknek a kialakul\u00e1sa, akiknek m\u00e1r olyan megl\u00e9v\u0151 eg\u00e9szs\u00e9g\u00fcgyi probl\u00e9m\u00e1ik vannak, mint a magas v\u00e9rnyom\u00e1s, sz\u00edvprobl\u00e9m\u00e1k, vagy cukorbetegs\u00e9g, valamint az id\u0151sebbekn\u00e9l.\nB\u0151vebben: Enyhe t\u00fcnetekkel otthoni karant\u00e9nban kell maradni\nhttps://koronavirus.gov.hu/cikkek/enyhe-tunetekkel-otthoni-karantenban-kell-maradni\n\nDr. Szl\u00e1vik J\u00e1nos infektol\u00f3gus\u00a0 szem\u00e9lyes tapasztalatai a betegekr\u0151l:\n\u00a0\n\n\n"}]