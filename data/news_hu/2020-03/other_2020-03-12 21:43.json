[{"date": "2020-03-12 21:43", "url": "https://koronavirus.gov.hu/cikkek/orfk-magyarorszag-ideiglenesen-visszaallitotta-hatarellenorzest-ausztria-es-szlovenia", "h1": " ORFK: Magyarorsz\u00e1g ideiglenesen vissza\u00e1ll\u00edtotta a hat\u00e1rellen\u0151rz\u00e9st Ausztria \u00e9s Szlov\u00e9nia viszonylat\u00e1ban", "body": "\nAz \u00faj koronav\u00edrus-j\u00e1rv\u00e1ny elleni v\u00e9dekez\u00e9s r\u00e9szek\u00e9nt cs\u00fct\u00f6rt\u00f6kt\u0151l a rend\u0151rs\u00e9g \u00fajra ellen\u0151rizhet az osztr\u00e1k \u00e9s a szlov\u00e9n hat\u00e1ron - k\u00f6z\u00f6lte a rend\u0151rs\u00e9g a honlapj\u00e1n.\n\nAz Orsz\u00e1gos Rend\u0151r-f\u0151kapit\u00e1nys\u00e1g kommunik\u00e1ci\u00f3s szolg\u00e1lat\u00e1nak k\u00f6zlem\u00e9nye szerint osztr\u00e1k viszonylatban Magyarorsz\u00e1g ter\u00fclet\u00e9re bel\u00e9pni a nemzetk\u00f6zi forgalom sz\u00e1m\u00e1ra - b\u00e1rmely orsz\u00e1g \u00e1llampolg\u00e1rai r\u00e9sz\u00e9r\u0151l - Hegyeshalom, Sopron \u00e9s R\u00e1baf\u00fczes k\u00f6z\u00fati hat\u00e1r\u00e1tkel\u0151helyeken lehet. A magyar \u00e9s az osztr\u00e1k \u00e1llampolg\u00e1rok a m\u00e1r felsorolt \u00e1tkel\u0151helyeken t\u00fal ig\u00e9nybe vehetik a hat\u00e1r\u00e1tl\u00e9p\u00e9shez K\u00f3ph\u00e1za, K\u0151szeg, Bucsu \u00e9s Szentp\u00e9terfa k\u00f6z\u00fati hat\u00e1r\u00e1tkel\u0151helyeket. Szlov\u00e9n viszonylatban Magyarorsz\u00e1g ter\u00fclet\u00e9re bel\u00e9pni a nemzetk\u00f6zi forgalom sz\u00e1m\u00e1ra - b\u00e1rmely orsz\u00e1g \u00e1llampolg\u00e1rai r\u00e9sz\u00e9r\u0151l - Tornyiszentmikl\u00f3s, R\u00e9dics k\u00f6z\u00fati hat\u00e1r\u00e1tkel\u0151helyeken lehets\u00e9ges. A magyar \u00e9s a szlov\u00e9n \u00e1llampolg\u00e1rok a felsorolt \u00e1tkel\u0151helyeken t\u00fal ig\u00e9nybe vehetik a hat\u00e1r\u00e1tl\u00e9p\u00e9shez Pince k\u00f6z\u00fati hat\u00e1r\u00e1tkel\u0151helyet.\n\n\n"}]