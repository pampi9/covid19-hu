[{"date": "2020-03-14 21:01", "url": "https://koronavirus.gov.hu/cikkek/az-nkm-bezarja-ugyfelszolgalati-irodait", "h1": "Az NKM bez\u00e1rja \u00fcgyf\u00e9lszolg\u00e1lati irod\u00e1it", "body": "\nAz NKM Nemzeti K\u00f6zm\u0171vek az \u00faj t\u00edpus\u00fa koronav\u00edrus tov\u00e1bbi terjed\u00e9s\u00e9nek megakad\u00e1lyoz\u00e1sa c\u00e9lj\u00e1b\u00f3l, tov\u00e1bbi rendelkez\u00e9sig bez\u00e1rja \u00fcgyf\u00e9lszolg\u00e1lati irod\u00e1it - k\u00f6z\u00f6lte a c\u00e9g az MTI-vel szombaton.\n\n\u00dcgyfeleiket arra k\u00e9rik, hogy ezen id\u0151szakban v\u00e1lassz\u00e1k a teljes kapacit\u00e1ssal m\u0171k\u00f6d\u0151 online \u00fcgyf\u00e9lszolg\u00e1latot, mobilapplik\u00e1ci\u00f3t, telefonos \u00fcgyf\u00e9lszolg\u00e1latot vagy juttass\u00e1k el megkeres\u00e9s\u00fcket \u00edr\u00e1sban a t\u00e1rsas\u00e1g e-mail- \u00e9s postac\u00edm\u00e9re. Az NKM honlapj\u00e1n minden inform\u00e1ci\u00f3t megtal\u00e1lhat\u00f3 az elektronikus \u00fcgyint\u00e9z\u00e9sr\u0151l, a regisztr\u00e1ci\u00f3 az online \u00fcgyf\u00e9lszolg\u00e1laton vagy a mobilapplik\u00e1ci\u00f3ban n\u00e9h\u00e1ny percet vesz ig\u00e9nybe - tett\u00e9k hozz\u00e1. Kor\u00e1bbi t\u00e1j\u00e9koztat\u00e1suk szerint azzal is seg\u00edtik \u00fcgyfeleiket, hogy felf\u00fcggesztik a kikapcsol\u00e1sokat a lakoss\u00e1gi \u00e1ram- \u00e9s f\u00f6ldg\u00e1zszolg\u00e1ltat\u00e1s ter\u00fclet\u00e9n.\n\n\n"}]