[{"date": "2020-03-27 17:48", "url": "https://koronavirus.gov.hu/cikkek/jarvany-ideje-alatt-szamithatnak-segitsegre-kapcsolati-eroszak-aldozatai", "h1": "A j\u00e1rv\u00e1ny ideje alatt is sz\u00e1m\u00edthatnak a seg\u00edts\u00e9gre a kapcsolati er\u0151szak \u00e1ldozatai", "body": "\nA koronav\u00edrus-j\u00e1rv\u00e1ny miatt kialakult vesz\u00e9lyhelyzetben is sz\u00e1m\u00edthatnak a seg\u00edts\u00e9gre a kapcsolati er\u0151szak \u00e1ldozatai - k\u00f6z\u00f6lte az Emberi Er\u0151forr\u00e1sok Miniszt\u00e9rium\u00e1nak csal\u00e1d- \u00e9s ifj\u00fas\u00e1g\u00fcgy\u00e9rt felel\u0151s \u00e1llamtitk\u00e1ra.\n\nNov\u00e1k\u00a0Katalin azt mondta, hogy a vesz\u00e9lyhelyzetben is m\u0171k\u00f6dnek a kr\u00edzisk\u00f6zpontok \u00e9s a titkos mened\u00e9kh\u00e1zak, ahol jelenleg is vannak f\u00e9r\u0151helyek. A kr\u00edziskezel\u0151 ambulanci\u00e1kon megsz\u00fcntett\u00e9k a szem\u00e9lyes kontaktust, de az ambulancia munkat\u00e1rsai tov\u00e1bbra is v\u00e1rj\u00e1k azoknak a jelentkez\u00e9s\u00e9t, akik \u00fagy \u00e9rzik, hogy kapcsolati er\u0151szak \u00e1ldozataiv\u00e1 v\u00e1lhatnak. Minden ambulanci\u00e1n t\u00e1j\u00e9koztat\u00f3t helyeztek el arr\u00f3l, hova fordulhatnak az \u00e9rintettek seg\u00edts\u00e9g\u00e9rt.\u00a0A nap 24 \u00f3r\u00e1j\u00e1ban ingyenesen h\u00edvhat\u00f3 +3680205520-as telefonsz\u00e1mon tov\u00e1bbra is lehet seg\u00edts\u00e9get k\u00e9rni.\n2010-ben tizenk\u00e9t kr\u00edzisk\u00f6zpont, egy titkos mened\u00e9kh\u00e1z \u00e9s 4 f\u00e9lutas h\u00e1z volt, ehhez k\u00e9pest napjainkban h\u00fasz kr\u00edzisk\u00f6zpont, nyolc titkos mened\u00e9kh\u00e1z, h\u00e9t kr\u00edziskezel\u0151 ambulancia \u00e9s huszonegy f\u00e9lutas h\u00e1z m\u0171k\u00f6dik. A\u00a0kapcsolati er\u0151szak tov\u00e1bbra sem mag\u00e1n\u00fcgy, nem maradhat z\u00e1rt ajt\u00f3k m\u00f6g\u00f6tt, ez\u00e9rt mindenkit arra k\u00e9r, hogy jelezz\u00e9k, ha ismernek olyat, aki \u00e1ldozatt\u00e1 v\u00e1lhat.\nA\u00a0seg\u00e9lyszervezet figyelemmel k\u00eds\u00e9ri a koronav\u00edrus-j\u00e1rv\u00e1ny miatt hozott \u00faj utas\u00edt\u00e1sokat, \u00e9s alkalmazkodnak azokhoz.A szervezet \u00e1ltal m\u0171k\u00f6dtetett h\u00e1rom kr\u00edzisk\u00f6zpontban \u00e9s h\u00e1rom titkos mened\u00e9kh\u00e1zban folyamatosan el\u00e9rhet\u0151k a szolg\u00e1ltat\u00e1sok, \u00e9s vannak f\u00e9r\u0151helyek. A kr\u00edzisambulanci\u00e1k munkat\u00e1rsai, a szoci\u00e1lis munk\u00e1sok, jog\u00e1szok \u00e9s pszichol\u00f3gusok pedig telefonon vagy az online t\u00e9ren kereszt\u00fcl v\u00e1rj\u00e1k a megkeres\u00e9seket .\nA\u00a0vesz\u00e9lyhelyzetben fesz\u00fcltebbek az emberek, ez\u00e9rt arra b\u00e1tor\u00edtja az \u00e9rintetteket, hogy k\u00e9rjenek seg\u00edts\u00e9get, ha a dolgok rossz ir\u00e1nyba haladnak.\u00a0A kor\u00e1bbi hetekhez k\u00e9pest jelent\u0151sen t\u00f6bben telefon\u00e1ltak, \u00e9s a tov\u00e1bbiakban is sz\u00e1m\u00edtani lehet a h\u00edv\u00e1sok sz\u00e1m\u00e1nak n\u00f6veked\u00e9s\u00e9re.\nErre felk\u00e9sz\u00fcltek, a munkat\u00e1rsaik biztons\u00e1gos munkav\u00e9gz\u00e9s\u00e9hez sz\u00fcks\u00e9ges felt\u00e9teleket megteremtett\u00e9k, \u00edgy tov\u00e1bbra is fogadj\u00e1k a kapcsolati er\u0151szak \u00e9s az emberkereskedelem \u00e1ldozatainak h\u00edv\u00e1sait. Az \u00e1ldozatoknak fenntartott ell\u00e1t\u00f3rendszer m\u0171k\u00f6dik, folyamatosan figyelemmel k\u00eds\u00e9rik a v\u00e1ltoz\u00e1sokat, \u00e9s ha kell, reag\u00e1lnak majd azokra. A kr\u00edzisambulanci\u00e1k el\u00e9rhet\u0151s\u00e9gei a\u00a0www.aszeretetnemart.hu\u00a0honlapon tal\u00e1lhat\u00f3k.\n\nMTI\n\u00a0\n\n"}]