[{"date": "2020-03-16 10:35", "url": "https://koronavirus.gov.hu/cikkek/ujabb-irani-egyetemistakat-utasitottak-ki", "h1": "\u00dajabb ir\u00e1ni egyetemist\u00e1kat utas\u00edtottak ki", "body": "\nAz Orsz\u00e1gos Idegenrend\u00e9szeti F\u0151igazgat\u00f3s\u00e1g - kitoloncol\u00e1ssal - kiutas\u00edtott Magyarorsz\u00e1g \u00e9s az Eur\u00f3pai Uni\u00f3 ter\u00fclet\u00e9r\u0151l 13 ir\u00e1ni \u00e1llampolg\u00e1rs\u00e1g\u00fa egyetemist\u00e1t, akik a D\u00e9l-Pesti Centrumk\u00f3rh\u00e1z Orsz\u00e1gos Hematol\u00f3giai \u00e9s Infektol\u00f3giai Int\u00e9zet Szent L\u00e1szl\u00f3 Telephely\u00e9n voltak karant\u00e9nban a koronav\u00edrus miatt - k\u00f6z\u00f6lte a Bel\u00fcgyminiszt\u00e9rium h\u00e9tf\u0151n az MTI-vel.\n\nA k\u00f6zlem\u00e9ny szerint az ir\u00e1ni egyetemist\u00e1k a karant\u00e9nk\u00e9nt kijel\u00f6lt szob\u00e1t enged\u00e9ly \u00e9s v\u00e9d\u0151ruh\u00e1zat n\u00e9lk\u00fcl elhagyt\u00e1k, oda a t\u00f6bbsz\u00f6ri felsz\u00f3l\u00edt\u00e1s ellen\u00e9re nem mentek vissza, hangosan el\u00e9gedetlenkedtek, az eg\u00e9szs\u00e9g\u00fcgyi szem\u00e9lyzettel szemben agressz\u00edven l\u00e9ptek fel, utas\u00edt\u00e1saiknak nem tettek eleget.\n\nA kiutas\u00edt\u00e1s v\u00e9grehajt\u00e1s\u00e1t annak felt\u00e9teleinek megteremt\u00e9s\u00e9ig felf\u00fcggesztett\u00e9k, r\u00e9sz\u00fckre k\u00f6telez\u0151 tart\u00f3zkod\u00e1si helyet jel\u00f6ltek ki. A kiutas\u00edtottakkal szemben egyidej\u0171leg h\u00e1rom \u00e9v Magyarorsz\u00e1gra t\u00f6rt\u00e9n\u0151 beutaz\u00e1si \u00e9s tart\u00f3zkod\u00e1si tilalmat is elrendelt az Orsz\u00e1gos Idegenrend\u00e9szeti F\u0151igazgat\u00f3s\u00e1g.\nAz egyetemist\u00e1k ellen a Budapesti Rend\u0151r-f\u0151kapit\u00e1nys\u00e1g j\u00e1rv\u00e1ny\u00fcgyi szab\u00e1lyszeg\u00e9s v\u00e9ts\u00e9g elk\u00f6vet\u00e9se miatt tov\u00e1bb folytatja az elj\u00e1r\u00e1st, amely t\u00e1voll\u00e9v\u0151 terheltekkel szemben is befejezhet\u0151 - \u00e1ll a k\u00f6zlem\u00e9nyben.\n\n"}]