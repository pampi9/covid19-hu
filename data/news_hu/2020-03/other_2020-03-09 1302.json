[{"date": "2020-03-09 13:02", "url": "https://koronavirus.gov.hu/cikkek/izrael-es-het-europai-orszag-vezetoi-videokonferenciat-tartottak", "h1": "Izrael \u00e9s h\u00e9t eur\u00f3pai orsz\u00e1g vezet\u0151i videokonferenci\u00e1t tartottak", "body": "\nOrb\u00e1n Viktor minisztereln\u00f6k h\u00e9tf\u0151 d\u00e9lel\u0151tt a koronav\u00edrus terjed\u00e9se kapcs\u00e1n megszervezett nemzetk\u00f6zi videokonferenci\u00e1n vett r\u00e9szt, melyre Benjamin Netanjahu izraeli minisztereln\u00f6k kezdem\u00e9nyez\u00e9s\u00e9re ker\u00fclt sor.\n\nHavasi Bertalan, a Minisztereln\u00f6ki Sajt\u00f3irod\u00e1t vezet\u0151 helyettes \u00e1llamtitk\u00e1r t\u00e1j\u00e9koztat\u00e1sa szerint a\u00a0konferenciabesz\u00e9lget\u00e9sbe Giuseppe Conte olasz minisztereln\u00f6k, Sebastian Kurz osztr\u00e1k kancell\u00e1r, Andrej Plenkovics horv\u00e1t minisztereln\u00f6k, Bojko Boriszov bolg\u00e1r minisztereln\u00f6k, Nikosz Anasztasziadesz ciprusi eln\u00f6k valamint Ludovic Orban rom\u00e1n minisztereln\u00f6k kapcsol\u00f3dott be.\n\nA mintegy egy \u00f3r\u00e1s tan\u00e1cskoz\u00e1son \u00e9rt\u00e9kelt\u00e9k a koronav\u00edrus-j\u00e1rv\u00e1nnyal kapcsolatos helyzetet \u00e9s meg\u00e1llapodtak az egyes nemzeti int\u00e9zked\u00e9sek \u00f6sszehangol\u00e1s\u00e1r\u00f3l is \u2013 mondta a sajt\u00f3f\u0151n\u00f6k.\n\n"}]