[{"date": "2020-03-24 21:01", "url": "https://koronavirus.gov.hu/cikkek/egyszeru-praktika-szelloztessunk-rendszeresen-lakasban-az-irodaban-az-autoban", "h1": "Egyszer\u0171 praktika: Szell\u0151ztess\u00fcnk rendszeresen a lak\u00e1sban, az irod\u00e1ban, az aut\u00f3ban!", "body": "\nEgyszer\u0171 h\u00e9tk\u00f6znapi dolgokkal is sokat tehet\u00fcnk a koronav\u00edrus-fert\u0151z\u00e9s elker\u00fcl\u00e9s\u00e9\u00e9rt. Az egyik ilyen praktikus tan\u00e1cs - a gyakori \u00e9s alapos k\u00e9zmos\u00e1s mellett - \u00a0a gyakori szell\u0151ztet\u00e9s.\n\nA koronav\u00edrus ugyanis l\u00e9g\u00fati \u00faton terjed, \u201ea leveg\u0151ben van\u201d, ahogy a fert\u0151z\u00f6tt szem\u00e9lyek kil\u00e9legeznek, t\u00fcsszentenek, k\u00f6h\u00f6gnek. A v\u00edrus ez\u00e9rt is terjed gyorsan a z\u00e1rt terekben, ahol t\u00f6bb ember megfordul \u00e9s ahol gyorsan elhaszn\u00e1l\u00f3dik a leveg\u0151. Ez\u00e9rt fontos a gyakori szell\u0151ztet\u00e9s mindenhol, ahol z\u00e1rt t\u00e9r van: otthon, a munkahelyen, az irod\u00e1kban, a boltokban, az aut\u00f3ban \u00e9s b\u00e1rhol. Ha az id\u0151j\u00e1r\u00e1s megengedi, az olyan z\u00e1rt helyeken, ahol t\u00f6bben vannak, \u00e9rdemes nyitva tartani az ablakot.\n\nAz id\u0151seket pedig k\u00fcl\u00f6n k\u00e9rj\u00fck, hogy ne menjenek semmi olyan helyre, ahol z\u00e1rt t\u00e9r van, m\u00e9g az orvosi rendel\u0151be, a boltba, a post\u00e1ra, a patik\u00e1ba se, hanem lehet\u0151leg, maradjanak otthon. Ha halaszthatatlan \u00fcgy\u00fck van, k\u00e9rj\u00e9k hozz\u00e1tartoz\u00f3juk vagy az \u00f6nkorm\u00e1nyzat seg\u00edts\u00e9g\u00e9t.\nVigy\u00e1zzanak magukra! Vigy\u00e1zzunk egym\u00e1sra!\n\u00d6n is seg\u00edtheti a j\u00e1rv\u00e1ny f\u00e9kez\u00e9s\u00e9t, az id\u0151sek v\u00e9delm\u00e9t! Ossza meg! Nyomtassa ki! Rakja ki!\nhttps://koronavirus.gov.hu/cikkek/segitheti-jarvany-fekezeset-az-idosek-vedelmet-ossza-meg-nyomtassa-ki-rakja-ki\n\u00d6n m\u00e1r ismeri a koronav\u00edrus t\u00fcneteit? \nhttps://koronavirus.gov.hu/cikkek/mar-ismeri-koronavirus-fertozes-tuneteit\n\u00a0\n\n"}]