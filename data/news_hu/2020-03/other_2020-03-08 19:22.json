[{"date": "2020-03-08 19:22", "url": "https://koronavirus.gov.hu/cikkek/hatosagokkal-egyutt-nem-mukodo-iraniak-magyarorszagi-tartozkodasukat-kockaztatjak", "h1": "A hat\u00f3s\u00e1gokkal egy\u00fctt nem m\u0171k\u00f6d\u0151 ir\u00e1niak a magyarorsz\u00e1gi tart\u00f3zkod\u00e1sukat kock\u00e1ztatj\u00e1k", "body": "\nLakatos Tibor, a koronav\u00edrus-fert\u0151z\u00e9s elleni v\u00e9dekez\u00e9s\u00e9rt felel\u0151s operat\u00edv t\u00f6rzs \u00fcgyeleti k\u00f6zpontj\u00e1nak vezet\u0151je nyomat\u00e9kos\u00edtotta, hogy azok az ir\u00e1ni szem\u00e9lyek, akik nem tartj\u00e1k be a magyar t\u00f6rv\u00e9nyeket, \u00e9s nem vetik al\u00e1 magukat a j\u00e1rv\u00e1ny\u00fcgyi hat\u00f3s\u00e1gi int\u00e9zked\u00e9seknek, azoknak r\u00e9szben b\u0171ncselekm\u00e9ny elk\u00f6vet\u00e9s\u00e9\u00e9rt kell felelni\u00fck, m\u00e1sr\u00e9szt kock\u00e1ztatj\u00e1k magyarorsz\u00e1gi tov\u00e1bbi jogszer\u0171 tart\u00f3zkod\u00e1sukat.\nSzombat \u00e9jjel a Szent L\u00e1szl\u00f3 k\u00f3rh\u00e1zban rend\u0151ri jelenl\u00e9tet kellett biztos\u00edtani, hogy a hat\u00f3s\u00e1gi karant\u00e9nba z\u00e1rt ir\u00e1niak ne hagyj\u00e1k el az int\u00e9zm\u00e9nyt, illetve ne b\u00e1ntalmazz\u00e1k az orvosokat, \u00e1pol\u00f3kat.\u00a0Az Operat\u00edv T\u00f6rzs \u00fcgyeleti k\u00f6zpontj\u00e1nak vezet\u0151je arra is felh\u00edvta a figyelmet, hogy Ir\u00e1n tov\u00e1bbra is a koronav\u00edrus-fert\u0151z\u00e9sek egyik g\u00f3cpontja, ez\u00e9rt az onnan indul\u00f3 migr\u00e1ci\u00f3s mozg\u00e1sokat kiemelt figyelemmel k\u00eds\u00e9rik.\u00a0 R\u00e1ad\u00e1sul az\u00a0ir\u00e1ni b\u00f6rt\u00f6n\u00f6kb\u0151l 54 ezer fogvatartottat engedtek ki.\n\nA migr\u00e1ci\u00f3 j\u00e1rv\u00e1ny\u00fcgyi kock\u00e1zata miatt is d\u00f6nt\u00f6tt \u00fagy a korm\u00e1ny, hogy felf\u00fcggeszti a mened\u00e9kk\u00e9r\u0151k\u00a0 beenged\u00e9s\u00e9t a tranzitz\u00f3n\u00e1kba.\n\nN\u00e9zze meg a vide\u00f3t! https://www.facebook.com/watch/?v=2581588345416091\n\n\n"}]