[{"date": "2020-03-14 19:51", "url": "https://koronavirus.gov.hu/cikkek/30-ra-nott-az-uj-koronavirussal-fertozottek-szama", "h1": "30-ra n\u0151tt az \u00faj koronav\u00edrussal fert\u0151z\u00f6ttek sz\u00e1ma", "body": "\nA reggeli adatok \u00f3ta Magyarorsz\u00e1gon \u00fajabb 5 magyar \u00e1llampolg\u00e1rn\u00e1l mutattak ki \u00faj koronav\u00edrus-fert\u0151z\u00e9st (COVID-19), ezzel 30-ra n\u0151tt a haz\u00e1nkban diagnosztiz\u00e1lt fert\u0151z\u00f6ttek sz\u00e1ma.\n\n\nAz \u00faj\u00a0betegek k\u00f6z\u00f6tt is vannak, akik\u00a0a k\u00f6zelm\u00faltban Olaszorsz\u00e1gban j\u00e1rtak,\u00a0van olyan beteg, aki feltehet\u0151en az Ausztri\u00e1ban j\u00e1rt csal\u00e1dtagj\u00e1t\u00f3l fert\u0151z\u0151d\u00f6tt meg \u00e9s van olyan is, akit a kontaktkutat\u00e1s sor\u00e1n m\u00e1r kor\u00e1bban azonos\u00edtottak.\nAz orsz\u00e1gos tisztif\u0151orvos \u00e1ltal kiadott elj\u00e1r\u00e1srendnek megfelel\u0151en az \u0151 eset\u00fckben is halad\u00e9ktalanul megkezd\u0151dik a j\u00e1rv\u00e1ny\u00fcgyi vizsg\u00e1lat \u00e9s kontaktkutat\u00e1s, amelyet a j\u00e1rv\u00e1ny\u00fcgyi hat\u00f3s\u00e1g a rend\u0151rs\u00e9ggel egy\u00fcttm\u0171k\u00f6dve v\u00e9gez.\nHaz\u00e1nkban eddig 30 \u00faj koronav\u00edrus-fert\u0151z\u00f6ttet tartanak nyilv\u00e1n, k\u00f6z\u00fcl\u00fck 9 ir\u00e1ni, 1 brit, \u00e9s 20 magyar \u00e1llampolg\u00e1r.\n\u00a0\n\u00cdgy zajlik a kontaktkutat\u00e1s:\u00a0https://koronavirus.gov.hu/cikkek/nnk-igy-zajlik-kontaktvizsgalat\n\n"}]