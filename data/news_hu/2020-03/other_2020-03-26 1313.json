[{"date": "2020-03-26 13:13", "url": "https://koronavirus.gov.hu/cikkek/ujabb-66-millio-szajmaszkot-gyart-buntetes-vegrehajtas", "h1": "\u00dajabb 6,6 milli\u00f3 sz\u00e1jmaszkot gy\u00e1rt a b\u00fcntet\u00e9s-v\u00e9grehajt\u00e1s", "body": "\nTov\u00e1bbi 6,6 milli\u00f3 sz\u00e1jmaszk gy\u00e1rt\u00e1s\u00e1t kezdik meg a b\u00fcntet\u00e9s-v\u00e9grehajt\u00e1si (bv-) int\u00e9zetekben, miut\u00e1n T\u00f6r\u00f6korsz\u00e1gb\u00f3l nyolc tonna alapanyag \u00e9rkezett - t\u00e1j\u00e9koztatta a B\u00fcntet\u00e9s-v\u00e9grehajt\u00e1s Orsz\u00e1gos Parancsnoks\u00e1ga (BVOP) cs\u00fct\u00f6rt\u00f6k\u00f6n az MTI-t.\n\n\nK\u00f6zlem\u00e9ny\u00fck szerint az operat\u00edv t\u00f6rzs feladatmeghat\u00e1roz\u00e1sa alapj\u00e1n a b\u00fcntet\u00e9s-v\u00e9grehajt\u00e1si szervezet napi 24 \u00f3r\u00e1ban gy\u00e1rtja az eg\u00e9szs\u00e9g\u00fcgyi v\u00e9d\u0151maszkokat.\nA T\u00f6r\u00f6korsz\u00e1gb\u00f3l most \u00e9rkezett nyolctonn\u00e1nyi alapanyag elegend\u0151 lesz arra, hogy az Adorj\u00e1n-Tex Kft., a bv gazdas\u00e1gi t\u00e1rsas\u00e1ga m\u00e9g 6,6 milli\u00f3 sz\u00e1jmaszkot \u00e1ll\u00edtson el\u0151. A gy\u00e1rt\u00e1si kapacit\u00e1s jelenleg napi 33 ezer darab - jelezt\u00e9k.\nAz Adorj\u00e1n-Tex Kft. a b\u00fcntet\u00e9s-v\u00e9grehajt\u00e1s fogvatartottakat foglalkoztat\u00f3 gazdas\u00e1gi t\u00e1rsas\u00e1ga, amelynek f\u0151 profilja textilipari tev\u00e9kenys\u00e9g: \u00e1gynem\u0171k, f\u00fcgg\u00f6ny\u00f6k, asztalter\u00edt\u0151k, t\u00f6r\u00f6lk\u00f6z\u0151k, eg\u00e9szs\u00e9g\u00fcgyi term\u00e9kek - leped\u0151k, takar\u00f3- \u00e9s p\u00e1rnahuzatok, k\u00f6penyek, ingek, nadr\u00e1gok, tunik\u00e1k, m\u0171t\u0151sruh\u00e1k -, valamint munka- \u00e9s v\u00e9d\u0151ruh\u00e1k, formaruh\u00e1k gy\u00e1rt\u00e1sa - k\u00f6z\u00f6lte a BVOP.\n\u00a0\nForr\u00e1s:MTI\n\u00a0\n\n\n"}]