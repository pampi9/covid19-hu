[{"date": "2020-03-11 07:00", "url": "https://koronavirus.gov.hu/cikkek/ujabb-magyar-nonel-diagnosztizaltak-uj-koronavirus-fertozest", "h1": "\u00dajabb magyar n\u0151n\u00e9l diagnosztiz\u00e1ltak \u00faj koronav\u00edrus-fert\u0151z\u00e9st", "body": "\n13-ra n\u0151tt a Magyarorsz\u00e1gon diagnosztiz\u00e1lt koronav\u00edrussal fert\u0151z\u00f6ttek sz\u00e1ma, a Debrecenben \u00e9l\u0151 brit f\u00e9rfi egy kontakj\u00e1n\u00e1l, egy magyar n\u0151n\u00e9l mutatt\u00e1k ki az \u00faj koronav\u00edrus-fert\u0151z\u00e9st (COVID-19). A n\u0151 m\u00e1r napok \u00f3ta a Szent L\u00e1szl\u00f3 k\u00f3rh\u00e1zban van elk\u00fcl\u00f6n\u00edtve.\n\nAz \u00fajonnan diagnosztiz\u00e1lt fert\u0151z\u00f6tt a\u00a0 n\u00e9peg\u00e9szs\u00e9g\u00fcgyi hat\u00f3s\u00e1g sz\u00e1m\u00e1ra m\u00e1r ismert volt, mint egy kor\u00e1bban diagnosztiz\u00e1lt COVID-19 fert\u0151z\u00f6tt\u00a0 kontaktja. Az orsz\u00e1gos tisztif\u0151orvos \u00e1ltal kiadott elj\u00e1r\u00e1srendnek megfelel\u0151en az \u0151 eset\u00e9ben is halad\u00e9ktalanul megkezd\u0151dik a j\u00e1rv\u00e1ny\u00fcgyi vizsg\u00e1lat \u00e9s kontaktkutat\u00e1s.\n\nVele egy\u00fctt haz\u00e1nkban eddig 13 \u00faj koronav\u00edrus-fert\u0151z\u00f6ttet tartanak nyilv\u00e1n, k\u00f6z\u00fcl\u00fck 8 ir\u00e1ni, 1 brit, \u00e9s 4 magyar \u00e1llampolg\u00e1r.\n\u00cdgy zajlik a kontaktkutat\u00e1s: https://koronavirus.gov.hu/cikkek/nnk-igy-zajlik-kontaktvizsgalat\n\n"}]