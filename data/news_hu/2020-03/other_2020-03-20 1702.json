[{"date": "2020-03-20 17:02", "url": "https://koronavirus.gov.hu/cikkek/mav-teljes-jarmuparkot-napi-szinten-fertotlenitik", "h1": "M\u00c1V: a teljes j\u00e1rm\u0171parkot napi szinten fert\u0151tlen\u00edtik", "body": "\nAz el\u0151v\u00e1rosi j\u00e1rm\u0171vek fert\u0151tlen\u00edt\u00e9s\u00e9t k\u00f6vet\u0151en orsz\u00e1gos szintre terjesztett\u00e9k ki a rendszert, \u00edgy m\u00e1t\u00f3l az \u00fczemben l\u00e9v\u0151 1814 j\u00e1rm\u0171vet (szem\u00e9lykocsikat \u00e9s a motorvonatokat is) napi szinten fert\u0151tlen\u00edtik - k\u00f6z\u00f6lte a M\u00c1V Zrt. p\u00e9nteken.\n\nA h\u00e1rom budapesti fejp\u00e1lyaudvar mellett az orsz\u00e1gban \u00f6sszesen 39 helyen tudj\u00e1k elv\u00e9gezni a kocsik teljes fert\u0151tlen\u00edt\u00e9s\u00e9t. Az orsz\u00e1gos lefedetts\u00e9g\u0171 rendszer kialak\u00edt\u00e1s\u00e1nak k\u00f6sz\u00f6nhet\u0151en p\u00e9ntekt\u0151l a teljes j\u00e1rm\u0171park napi szint\u0171 fert\u0151tlen\u00edt\u00e9se biztos\u00edtott. A z\u00e1r\u00f3fert\u0151tlen\u00edt\u00e9s minden k\u00f3rokoz\u00f3t (bakt\u00e9riumot, v\u00edrust, gomb\u00e1t) elpuszt\u00edt a j\u00e1rm\u0171veken. K\u00f6z\u00f6lt\u00e9k, hogy mindezen fel\u00fcl, m\u00e1rcius 16-t\u00f3l kezd\u0151d\u0151en, fokozatosan a legnagyobb forgalm\u00fa budapesti \u00e9s vid\u00e9ki p\u00e1lyaudvarokon, meg\u00e1ll\u00f3helyeken is k\u00e9zfert\u0151tlen\u00edt\u0151 \u00e1ll az utaz\u00f3k\u00f6z\u00f6ns\u00e9g rendelkez\u00e9s\u00e9re. A vas\u00fatt\u00e1rsas\u00e1g a p\u00e1lyaudvarokat, \u00fczemi ter\u00fcleteket is v\u00edrusellenes takar\u00edt\u00f3szerekkel takar\u00edtja.\n\n\nMTI 2020. m\u00e1rcius 20.,\n\n"}]