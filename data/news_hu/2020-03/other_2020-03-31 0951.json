[{"date": "2020-03-31 09:51", "url": "https://koronavirus.gov.hu/cikkek/257-eszak-amerikaban-rekedt-magyarert-indult-ket-gep", "h1": "257 \u00c9szak-Amerik\u00e1ban rekedt magyar\u00e9rt indult k\u00e9t g\u00e9p", "body": "\nKanad\u00e1ban \u00e9s az Egyes\u00fclt \u00c1llamokban rekedt 257 magyar\u00e9rt indult k\u00e9t rep\u00fcl\u0151g\u00e9p kedden - mondta Szijj\u00e1rt\u00f3 P\u00e9ter k\u00fclgazdas\u00e1gi \u00e9s k\u00fcl\u00fcgyminiszter az MTI-nek.\n\n\nA t\u00e1rcavezet\u0151 kifejtette: \"Magyarorsz\u00e1g t\u00f6rt\u00e9net\u00e9nek legnagyobb hazat\u00e9r\u00e9si akci\u00f3ja zajlik\", eddig t\u00f6bb mint 5500 magyar \u00e1llampolg\u00e1r hazat\u00e9r\u00e9s\u00e9t seg\u00edtett\u00e9k.\nK\u00f6z\u00f6lte: az \u00e9szak-amerikai kontinensen is t\u00f6bb sz\u00e1zan vannak, ez\u00e9rt kedden k\u00e9t rep\u00fcl\u0151g\u00e9p indult el \u00e9rt\u00fck. A k\u00e9t g\u00e9p \u00f6t v\u00e1rosb\u00f3l szedi \u00f6ssze az ott rekedt magyarokat, \u00e9s e k\u00e9t g\u00e9p \u00f6sszesen 40 ezer kilom\u00e9tert fog megtenni - magyar\u00e1zta.\nKiemelte: v\u00e9g\u00fcl 257 Kanad\u00e1ban \u00e9s az Egyes\u00fclt \u00c1llamokban rekedt magyar \u00e1llampolg\u00e1r k\u00e9rt seg\u00edts\u00e9get, rajtuk k\u00edv\u00fcl 18 szlov\u00e1k \u00e1llampolg\u00e1rt is hazahoznak a k\u00f6z\u00e9p-eur\u00f3pai, illetve visegr\u00e1di egy\u00fcttm\u0171k\u00f6d\u00e9s jegy\u00e9ben. R\u00e1ad\u00e1sul az egyik rep\u00fcl\u0151g\u00e9p, amely Toront\u00f3ban is lesz\u00e1ll, egy n\u00e9gyezer maszkb\u00f3l \u00e1ll\u00f3 adom\u00e1nyt is elhoz, amely itthon az eg\u00e9szs\u00e9g\u00fcgyi dolgoz\u00f3khoz jut, \u00edgy hozz\u00e1j\u00e1rul az eg\u00e9szs\u00e9g\u00fcgyi v\u00e9dekez\u00e9s siker\u00e9hez - mondta. Hozz\u00e1tette: a g\u00e9pek v\u00e1rhat\u00f3an \u00e1prilis 2-\u00e1n d\u00e9lut\u00e1n landolnak Budapesten.\nSzijj\u00e1rt\u00f3 P\u00e9ter hangs\u00falyozta: m\u00e9g t\u00f6bb ezren vannak \u00f6nhib\u00e1jukon k\u00edv\u00fcl k\u00fclf\u00f6ld\u00f6n rekedt magyarok, \"teh\u00e1t dolgozunk tov\u00e1bb\".\nForr\u00e1s: MTI\n\n"}]