[{"date": "2020-03-22 20:52", "url": "https://koronavirus.gov.hu/cikkek/szijjarto-folyamatosan-dolgoznak-kulfoldon-rekedt-magyarok-hazajuttatasan", "h1": "Szijj\u00e1rt\u00f3: folyamatosan dolgoznak a k\u00fclf\u00f6ld\u00f6n rekedt magyarok hazajuttat\u00e1s\u00e1n", "body": "\nSokan vannak m\u00e9g, akik haza akarnak t\u00e9rni, ez\u00e9rt a k\u00fclf\u00f6ld\u00f6n rekedt magyarok hazajuttat\u00e1s\u00e1val foglalkoz\u00f3 munkacsoport tov\u00e1bb dolgozik - k\u00f6z\u00f6lte vas\u00e1rnap este Facebook-oldal\u00e1n a k\u00fclgazdas\u00e1gi \u00e9s k\u00fcl\u00fcgyminiszter.\n\nSzijj\u00e1rt\u00f3 P\u00e9ter kiemelte: a l\u00e9gik\u00f6zleked\u00e9s egyre nehezebb\u00e9 v\u00e1lik az eg\u00e9sz vil\u00e1gon, a l\u00e9git\u00e1rsas\u00e1gok sorra mondj\u00e1k le j\u00e1rataikat, repterek \u00e9s komplett l\u00e9gterek ker\u00fclnek z\u00e1r al\u00e1.\nIsztambul a vil\u00e1g egyik legnagyobb l\u00e9giforgalmi csom\u00f3pontjainak egyike, ahonnan ezen a h\u00e9ten felf\u00fcggesztett\u00e9k a budapesti j\u00e1ratok ind\u00edt\u00e1s\u00e1t. Ez\u00e9rt vas\u00e1rnap este 49 magyart Z\u00e1gr\u00e1bon kereszt\u00fcl juttatnak haza. A buszok a horv\u00e1t f\u0151v\u00e1ros repter\u00e9n v\u00e1rj\u00e1k a hazat\u00e9r\u0151ket.\nVel\u00fck egy\u00fctt a h\u00e9tv\u00e9g\u00e9n \u00f6sszesen 1469 magyar indult haza a vil\u00e1g k\u00fcl\u00f6nb\u00f6z\u0151 pontjair\u00f3l - ismertette a miniszter.\n\nMTI 2020. m\u00e1rcius 22.\n\n"}]