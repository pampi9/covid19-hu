[{"date": "2020-03-21 15:49", "url": "https://koronavirus.gov.hu/cikkek/varga-mihaly-virus-elleni-kuzdelem-resze-lehet-keszpenzmentes-fizetes", "h1": "Varga Mih\u00e1ly: a v\u00edrus elleni k\u00fczdelem r\u00e9sze lehet a k\u00e9szp\u00e9nzmentes fizet\u00e9s", "body": "\nA koronav\u00edrus elleni k\u00fczdelem egyik fontos l\u00e9p\u00e9se lehet, ha k\u00e9szp\u00e9nz helyett bankk\u00e1rty\u00e1val, mobiltelefonnal, vagy \u00e9ppen okos\u00f3r\u00e1val fizet\u00fcnk - mondta Varga Mih\u00e1ly p\u00e9nz\u00fcgyminiszter a Facebook-oldal\u00e1n k\u00f6zz\u00e9tett vide\u00f3ban.\n\n\nA kutat\u00f3k szerint a koronav\u00edrus napokig \u00e9letben tud maradni a t\u00e1rgyakon, \u00edgy a bankjegyeken is. Fontos az is a t\u00e1rcavezet\u0151 szerint, hogy mindenki ink\u00e1bb az interneten int\u00e9zze az \u00fcgyeit. A k\u00e9szp\u00e9nzmentes tranzakci\u00f3k nemcsak gyorsabbak, hanem higi\u00e9nikusabb megold\u00e1st ny\u00fajtanak, mint a k\u00e9szp\u00e9nz. Magyarorsz\u00e1gon jelenleg k\u00f6zel 150 ezer helyen van lehet\u0151s\u00e9g bankk\u00e1rty\u00e1val, \u00fagynevezett POS-termin\u00e1lon kereszt\u00fcl fizetni, 10-b\u0151l 9-k\u00e9sz\u00fcl\u00e9k alkalmas az \u00e9rint\u00e9ses fizet\u00e9sre is. Az id\u0151skor\u00faak v\u00e9delme a jelenlegi helyzetben kiemelten fontos, ez\u00e9rt Varga Mih\u00e1ly azt javasolta a fiatalabb koroszt\u00e1lynak, hogy seg\u00edtsenek az id\u0151seknek a bev\u00e1s\u00e1rl\u00e1sban, a csekkek befizet\u00e9s\u00e9ben \u00e9s haszn\u00e1ljanak k\u00e9szp\u00e9nzmentes megold\u00e1sokat.\n\nMTI\n\n"}]