[{"date": "2020-03-26 11:49", "url": "https://koronavirus.gov.hu/cikkek/az-orvostudomany-kepviseloivel-egyeztetett-orban-viktor", "h1": "Az orvostudom\u00e1ny k\u00e9pvisel\u0151ivel egyeztetett Orb\u00e1n Viktor", "body": "\nIsm\u00e9t tudom\u00e1nyos szakemberekkel folytatott konzult\u00e1ci\u00f3t Orb\u00e1n Viktor minisztereln\u00f6k a Magyarorsz\u00e1gon is s\u00falyosbod\u00f3 koronav\u00edrus-j\u00e1rv\u00e1nyhelyzetr\u0151l - t\u00e1j\u00e9koztatta az MTI-t Havasi Bertalan, a minisztereln\u00f6k sajt\u00f3f\u0151n\u00f6ke cs\u00fct\u00f6rt\u00f6k d\u00e9lel\u0151tt.\n\n\nA Karmelita kolostorban tartott megbesz\u00e9l\u00e9sen Merkely B\u00e9la, a Semmelweis Egyetem rektora, R\u00f6st Gergely, a Szegedi Tudom\u00e1nyegyetem j\u00e1rv\u00e1nytannal foglalkoz\u00f3 matematikusa, Nagy Anik\u00f3, a Heim P\u00e1l Orsz\u00e1gos Gyermekgy\u00f3gy\u00e1szati Int\u00e9zet f\u0151igazgat\u00f3ja, Sz\u00f3cska Mikl\u00f3s a Semmelweis Egyetem Eg\u00e9szs\u00e9g\u00fcgyi Menedzserk\u00e9pz\u0151 K\u00f6zpontj\u00e1nak vezet\u0151je - mindketten kor\u00e1bbi eg\u00e9szs\u00e9g\u00fcgyi \u00e1llamtitk\u00e1rok -, Bedros R\u00f3bert, az Eg\u00e9szs\u00e9ges Budapest Program D\u00e9l-budai Centrum\u00e1nak beruh\u00e1z\u00e1s\u00e1val foglalkoz\u00f3 minisztereln\u00f6ki megb\u00edzott vett r\u00e9szt.\nOrb\u00e1n Viktor kiemelte: szeretn\u00e9 megismerni a lehet\u0151 legt\u00f6bb szak\u00e9rt\u0151 v\u00e9lem\u00e9ny\u00e9t annak \u00e9rdek\u00e9ben, hogy a korm\u00e1ny tov\u00e1bbra is a kell\u0151 id\u0151ben hozhassa meg a sz\u00fcks\u00e9ges tov\u00e1bbi d\u00f6nt\u00e9seket a betegs\u00e9g elleni v\u00e9dekez\u00e9sr\u0151l.\n\u00a0\nForr\u00e1s: MTI\n\n"}]