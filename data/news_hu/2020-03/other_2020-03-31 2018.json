[{"date": "2020-03-31 20:18", "url": "https://koronavirus.gov.hu/cikkek/orban-viktor-az-ellenzek-utotte-leket-sikerult-befoltozni", "h1": "Orb\u00e1n Viktor: az ellenz\u00e9k \u00fct\u00f6tte l\u00e9ket siker\u00fclt befoltozni", "body": "\nMivel az ellenz\u00e9k nem szavazta meg a vesz\u00e9lyhelyzet meghosszabb\u00edt\u00e1s\u00e1r\u00f3l sz\u00f3l\u00f3 javaslatot, keletkezett egy patthelyzet, \"n\u00e9h\u00e1ny fontos d\u00f6nt\u00e9s\u00fcnk hat\u00e1ly\u00e1t vesztette, l\u00e9ket kapott a v\u00e9dekez\u00e9s\u00fcnk haj\u00f3ja\". Ezt a l\u00e9ket ma siker\u00fclt befoltozni - mondta Orb\u00e1n Viktor a koronav\u00edrus-akci\u00f3csoportok vezet\u0151ivel folytatott megbesz\u00e9l\u00e9s\u00e9t megel\u0151z\u0151en.\n\n\u00a0A k\u00f6z\u00f6ss\u00e9gi oldal\u00e1ra felt\u00f6lt\u00f6tt vide\u00f3n a korm\u00e1nyf\u0151 azt mondta: az esti \u00fcl\u00e9s hossz\u00fa lesz, fontos k\u00e9rd\u00e9sek vannak napirenden.\nA legfontosabb d\u00f6nt\u00e9snek Orb\u00e1n Viktor azt nevezte, hogy az ellenz\u00e9k \u00fct\u00f6tte \"l\u00e9ket siker\u00fclt befoltozni\"; a hat\u00e1lyukat vesztett rendeleteket v\u00e1ltozatlan form\u00e1ban al\u00e1\u00edrta, azok ism\u00e9t hat\u00e1lyba l\u00e9ptek, m\u0171k\u00f6dnek, seg\u00edtik a v\u00e9dekez\u00e9st.\n\n\nMTI 2020. m\u00e1rcius 31.\n\n"}]