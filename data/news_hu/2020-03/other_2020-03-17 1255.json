[{"date": "2020-03-17 12:55", "url": "https://koronavirus.gov.hu/cikkek/nav-nyolc-pest-megyei-helyszinen-szunetel-az-ugyfelfogadas", "h1": "NAV: nyolc pest megyei helysz\u00ednen sz\u00fcnetel az \u00fcgyf\u00e9lfogad\u00e1s", "body": "\nA Nemzeti Ad\u00f3- \u00e9s V\u00e1mhivatal (NAV) Pest Megyei Ad\u00f3- \u00e9s V\u00e1migazgat\u00f3s\u00e1g\u00e1nak dabasi, nagyk\u00e1tai, r\u00e1ckevei \u00e9s szigetszentmikl\u00f3si kirendelts\u00e9gein, valamint a gy\u00e1li, pilisv\u00f6r\u00f6sv\u00e1ri, szentendrei, szobi korm\u00e1nyablakokban m\u0171k\u00f6d\u0151 NAV-ablakokban hat\u00e1rozatlan ideig sz\u00fcnetel az \u00fcgyf\u00e9lfogad\u00e1s.\n\n\nAz ad\u00f3\u00fcgyek d\u00f6nt\u0151 t\u00f6bbs\u00e9ge elektronikusan is int\u00e9zhet\u0151, ez\u00e9rt a hivatal k\u00e9ri \u00fcgyfeleit, hogy v\u00e1lassz\u00e1k az elektronikus vagy telefonos \u00fcgyint\u00e9z\u00e9st, elker\u00fclve a szem\u00e9lyes megjelen\u00e9st \u00e9s a sorban \u00e1ll\u00e1st. A NAV \u00e1ltal\u00e1nos t\u00e1j\u00e9kozat\u00f3rendszere, a NAV Inf\u00f3vonal a 1819-es telefonsz\u00e1mon h\u00edvhat\u00f3. A j\u00e1rv\u00e1nyhelyzetben a hivatal, az operat\u00edv t\u00f6rzs aj\u00e1nl\u00e1saival \u00f6sszhangban v\u00e1ltoztat \u00fcgyf\u00e9lfogad\u00e1si gyakorlat\u00e1n \u00e9s a v\u00e1rakoz\u00f3kat \u00fctemezetten fogadja. Ez azt jelenti, hogy az \u00fcgyf\u00e9lt\u00e9rben egyszerre csak annyi \u00fcgyf\u00e9l tart\u00f3zkodhat, ah\u00e1ny \u00fcgyf\u00e9lszolg\u00e1lati ablak nyitva van - \u00edrt\u00e1k.\n\n"}]