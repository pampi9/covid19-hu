[{"date": "2020-03-27 18:16", "url": "https://koronavirus.gov.hu/cikkek/csokken-hetvegenkent-nyitva-tarto-postak-szama", "h1": "Cs\u00f6kken a h\u00e9tv\u00e9genk\u00e9nt nyitva tart\u00f3 post\u00e1k sz\u00e1ma", "body": "\nA vesz\u00e9lyhelyzethez igazodva m\u00e1rcius 28-t\u00f3l visszavon\u00e1sig cs\u00f6kken a szombaton nyitva tart\u00f3 post\u00e1k sz\u00e1ma, vas\u00e1rnaponk\u00e9nt pedig mind z\u00e1rva lesz - k\u00f6z\u00f6lte a Magyar Posta.\n\nA f\u0151v\u00e1rosban h\u00e1rom - Budapest VI. ker\u00fclet\u00e9ben a Ter\u00e9z k\u00f6r\u00fat 51., a VIII. ker\u00fcletben a Baross t\u00e9r 11/c, valamint a XI. ker\u00fclet Feh\u00e9rv\u00e1ri \u00fat 9-11. sz\u00e1m alatti - posta lesz nyitva szombaton, illetve a megyesz\u00e9khelyeken, valamint egy-egy \u00c9rden, Duna\u00fajv\u00e1rosban \u00e9s Sopronban. Vas\u00e1rnap orsz\u00e1gszerte z\u00e1rva lesznek a post\u00e1k.\nA t\u00e1rsas\u00e1g folyamatosan figyeli a postai forgalmat h\u00e9tk\u00f6znaponk\u00e9nt \u00e9s h\u00e9tv\u00e9g\u00e9ken is, az eredm\u00e9nyek f\u00fcggv\u00e9ny\u00e9ben hat\u00e1roz a tov\u00e1bbi nyitvatart\u00e1sr\u00f3l.\nAz elm\u00falt k\u00e9t h\u00e9tben a vesz\u00e9lyhelyzet miatt sz\u00e1mos kisforgalm\u00fa posta m\u0171k\u00f6d\u00e9s\u00e9t kellett m\u00e1r felf\u00fcggeszteni, illetve a nyitvatart\u00e1s\u00e1t sz\u0171k\u00edteni, de a postai szolg\u00e1ltat\u00e1sok ell\u00e1t\u00e1sa tov\u00e1bbra is z\u00f6kken\u0151mentes - olvashat\u00f3 a Magyar Posta k\u00f6zlem\u00e9ny\u00e9ben.\n\n\nMTI 2020. m\u00e1rcius 27.\n\n"}]