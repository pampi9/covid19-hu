[{"date": "2020-03-17 13:06", "url": "https://koronavirus.gov.hu/cikkek/egyelore-nem-hirdetik-meg-honvedelmi-taborokat", "h1": "Egyel\u0151re nem hirdetik meg a honv\u00e9delmi t\u00e1borokat", "body": "\nA koronav\u00edrus terjed\u00e9se miatt egyel\u0151re nem hirdetik meg a honv\u00e9delmi t\u00e1borokat.\n\n\nA Honv\u00e9delmi Miniszt\u00e9rium kedden k\u00f6z\u00f6lte: a Magyar Honv\u00e9ds\u00e9g a 2020. \u00e9vi Honv\u00e9delmi t\u00e1borokra val\u00f3 regisztr\u00e1ci\u00f3t - a kor\u00e1bbi \u00e9vekben megszokottakkal ellent\u00e9tben - nem ind\u00edtja el \u00e1prilis elsej\u00e9n a j\u00e1rv\u00e1ny\u00fcgyi helyzetre tekintettel, a gyerekek \u00e9s a csal\u00e1dok biztons\u00e1ga \u00e9rdek\u00e9ben. A t\u00e1borokat \u00e9rint\u0151 v\u00e1ltoz\u00e1sokr\u00f3l k\u00e9s\u0151bb adnak t\u00e1j\u00e9koztat\u00e1st. Tavaly 72 honv\u00e9delmi t\u00e1borban 2200 gyerek vett r\u00e9szt. Erre a ny\u00e1rra 75 t\u00e1bort terveztek, amelyben 2500 gyerek vehetne r\u00e9szt.\n\n"}]