[{"date": "2020-03-11 11:33", "url": "https://koronavirus.gov.hu/cikkek/harminc-napra-mindenkit-kizarnak-veradasbol-aki-februar-5-e-utan-kulfoldon-jart", "h1": "Harminc napra mindenkit kiz\u00e1rnak a v\u00e9rad\u00e1sb\u00f3l, aki febru\u00e1r 5-e ut\u00e1n k\u00fclf\u00f6ld\u00f6n j\u00e1rt", "body": "\nAz Orsz\u00e1gos V\u00e9rell\u00e1t\u00f3 Szolg\u00e1lat (OVSZ) minden olyan v\u00e9rad\u00f3t kiz\u00e1r 30 napra a v\u00e9rad\u00e1sb\u00f3l, aki febru\u00e1r 5-e ut\u00e1n k\u00fclf\u00f6ld\u00f6n j\u00e1rt. A kisz\u0171r\u00e9s a k\u00fclf\u00f6ldi ter\u00fclet elhagy\u00e1s\u00e1nak id\u0151pontj\u00e1t\u00f3l kezd\u0151dik.\n\nAz OVSZ szerd\u00e1n, az MTI-hez eljuttatott k\u00f6zlem\u00e9nye szerint azok a v\u00e9rad\u00f3k, akik az elm\u00falt 30 napban k\u00fclf\u00f6ld\u00f6n j\u00e1rtak, a v\u00e9rad\u00e1s ter\u00fclet\u00e9re sem l\u00e9phetnek be.\n\nAmennyiben a ter\u00fclet elhagy\u00e1s\u00e1t k\u00f6vet\u0151en 30 napon bel\u00fcl nem jelentkeznek fert\u0151z\u00e9sre utal\u00f3 panaszok, \u00fagy ism\u00e9t jelentkezhetnek v\u00e9rad\u00e1sra.\nHangs\u00falyozt\u00e1k, az eg\u00e9szs\u00e9g\u00fcgyi int\u00e9zm\u00e9nyek v\u00e9rk\u00e9sz\u00edtm\u00e9nyekkel val\u00f3 ell\u00e1t\u00e1sa folyamatos feladatuk, v\u00e9rk\u00e9sz\u00edtm\u00e9nyek n\u00e9lk\u00fcl sok esetben a gy\u00f3gy\u00edt\u00e1s kivitelezhetetlen, ez\u00e9rt k\u00e9r\u00fcnk mindenkit, aki eg\u00e9szs\u00e9gesnek \u00e9rzi mag\u00e1t \u00e9s a fenti korl\u00e1toz\u00e1ssal nem \u00e9rintetett, hogy a k\u00f6vetkez\u0151 id\u0151szakban vegyen r\u00e9szt v\u00e9rad\u00f3esem\u00e9nyeinken.\nForr\u00e1s: MTI\n\n"}]