[{"date": "2020-03-21 12:06", "url": "https://koronavirus.gov.hu/cikkek/bakondi-jarvany-uj-veszelyt-jelent-migransok-kozott", "h1": "Bakondi: a j\u00e1rv\u00e1ny \u00faj vesz\u00e9lyt jelent a migr\u00e1nsok k\u00f6z\u00f6tt", "body": "\nA koronav\u00edrus-j\u00e1rv\u00e1nnyal egy \u00faj vesz\u00e9ly jelent meg az illeg\u00e1lis migr\u00e1nsok k\u00f6z\u00f6tt - hangs\u00falyozta a minisztereln\u00f6k belbiztons\u00e1gi f\u0151tan\u00e1csad\u00f3ja.\n\n\nA balk\u00e1ni \u00fatvonalon valamennyi \u00e1llam - katonai er\u0151k ig\u00e9nybev\u00e9tel\u00e9vel is - lez\u00e1rta hat\u00e1rait, hogy v\u00e9dj\u00e9k az orsz\u00e1guk \u00e1llampolg\u00e1rait, els\u0151sorban a koronav\u00edrus ellen. A g\u00f6r\u00f6g-t\u00f6r\u00f6k hat\u00e1ron fogyatkoz\u00f3 sz\u00e1mban vannak a migr\u00e1nsok, de a g\u00f6r\u00f6g szigeteken tov\u00e1bbra is rendk\u00edv\u00fcli a zs\u00fafolts\u00e1g, \u00e9s ott a koronav\u00edrus is megjelent.\u00a0\u00a0\u00a0\u00a0\nMostan\u00e1ig t\u00f6bb mint 8800-an pr\u00f3b\u00e1ltak meg illeg\u00e1lisan bejutni Magyarorsz\u00e1g ter\u00fclet\u00e9re a szerb vagy a rom\u00e1n hat\u00e1rszakaszon. Szombatt\u00f3l pedig \u00fajabb jelent\u0151s katonai er\u0151k kapcsol\u00f3dnak be a hat\u00e1rok \u0151rizet\u00e9be.\n\u00a0\n\n"}]