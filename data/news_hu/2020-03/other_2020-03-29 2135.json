[{"date": "2020-03-29 21:35", "url": "https://koronavirus.gov.hu/cikkek/orban-viktor-egyetlen-magyar-sincs-egyedul", "h1": "Orb\u00e1n Viktor: egyetlen magyar sincs egyed\u00fcl!", "body": "\n\u00a0Egyetlen magyar sincs egyed\u00fcl! - \u00fczente Orb\u00e1n Viktor minisztereln\u00f6k, hivatalos Facebook-oldal\u00e1ra felt\u00f6lt\u00f6tt videofelv\u00e9tellel.\n\nA korm\u00e1nyf\u0151 \u00e1ltal a koronav\u00edrus-j\u00e1rv\u00e1ny miatt hirdetett vesz\u00e9lyhelyzet tizennyolcadik napj\u00e1n megosztott \u00f6ssze\u00e1ll\u00edt\u00e1son magyarorsz\u00e1gi \u00e9s hat\u00e1ron t\u00fali futballszurkol\u00f3k k\u00f6rkapcsol\u00e1s-szer\u0171en \u00e9neklik el az Ismer\u0151s Arcok zenekar N\u00e9lk\u00fcled c\u00edm\u0171 dal\u00e1t. A vide\u00f3n felt\u0171nik a magyar labdar\u00fag\u00f3 v\u00e1logatott olasz sz\u00f6vets\u00e9gi kapit\u00e1nya, az Olaszorsz\u00e1gban tart\u00f3zkod\u00f3 Marco Rossi, valamint a nemzeti tizenegy csapatkapit\u00e1nya, Dzsudzs\u00e1k Bal\u00e1zs, aki az Egyes\u00fclt Arab Em\u00edrs\u00e9gekb\u0151l jelentkezett az \u00f6ssze\u00e1ll\u00edt\u00e1shoz. Orb\u00e1n Viktor a felv\u00e9telen eml\u00e9keztet, m\u00e1rcius 28. \u00e9s \u00e1prilis 11. k\u00f6z\u00f6tt az eg\u00e9sz orsz\u00e1g ter\u00fclet\u00e9n kij\u00e1r\u00e1si korl\u00e1toz\u00e1s van \u00e9rv\u00e9nyben. \"K\u00e9t h\u00e9ten kereszt\u00fcl mindannyian az otthonunkat, vagy a lak\u00f3hely\u00fcnket csak munkav\u00e9gz\u00e9s, vagy alapvet\u0151 sz\u00fcks\u00e9gletek ell\u00e1t\u00e1sa c\u00e9lj\u00e1b\u00f3l hagyhatjuk el\" - fogalmazott a korm\u00e1nyf\u0151 a vide\u00f3n.\n\u00a0\n\nMTI\n\n"}]