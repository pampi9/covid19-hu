[{"date": "2020-03-17 18:08", "url": "https://koronavirus.gov.hu/cikkek/orszagos-tisztifoorvos-kovetkezo-napokban-tobb-szazat-elerheti-fertozottek-szama", "h1": "Orsz\u00e1gos tisztif\u0151orvos: a k\u00f6vetkez\u0151 napokban a t\u00f6bb sz\u00e1zat is el\u00e9rheti a fert\u0151z\u00f6ttek sz\u00e1ma", "body": "\nA k\u00f6vetkez\u0151 napokban t\u00f6bb sz\u00e1z \u00faj koronav\u00edrus-fert\u0151z\u00f6tt lehet Magyarorsz\u00e1gon - k\u00f6z\u00f6lte az orsz\u00e1gos tisztif\u0151orvos.\n\n\nM\u00fcller Cec\u00edlia ism\u00e9telten felh\u00edvta a figyelmet arra, hogy az id\u0151sekre nagyon vesz\u00e9lyes az \u00faj koronav\u00edrus, \u00e9s els\u0151sorban a 70 \u00e9v felettiek mindenk\u00e9ppen maradjanak otthon. Az Eg\u00e9szs\u00e9g\u00fcgyi Vil\u00e1gszervezet (WHO) aj\u00e1nl\u00e1sa is az, hogy \"egyfajta szoci\u00e1lis t\u00e1vols\u00e1got tartsanak egym\u00e1st\u00f3l az emberek\", ami k\u00f6r\u00fclbel\u00fcl 2 m\u00e9teres t\u00e1vols\u00e1got jelent, de ha otthon maradnak, az a legbiztons\u00e1gosabb a sz\u00e1mukra. A v\u00edrus nem csak id\u0151seket fert\u0151z, ugyanakkor a fiatalabb koroszt\u00e1ly jellemz\u0151en t\u00fcnetmentesen, enyhe t\u00fcnetekkel, viszonylag j\u00f3l, k\u00f6nnyen \u00e1tv\u00e9szelve esik \u00e1t a betegs\u00e9gen, az id\u0151sek viszont esend\u0151ek, n\u00e1luk sokkal s\u00falyosabb form\u00e1ja van a lefoly\u00e1s\u00e1nak. Jelent\u0151sen n\u0151ni fog a megbeteged\u00e9sek sz\u00e1ma, ez\u00e9rt sok tesztet is rendeltek, \u00e9s t\u00f6bb laborat\u00f3rium is dolgozik.\n\u00dajabb szintet l\u00e9pett a j\u00e1rv\u00e1ny - napokon bel\u00fcl a csoportos fert\u0151z\u00e9s szakasz\u00e1ba l\u00e9p\u00fcnk https://koronavirus.gov.hu/cikkek/ujabb-szintet-lepett-jarvany-napokon-belul-csoportos-fertozes-szakaszaba-lepunk\n\n"}]