[{"date": "2020-03-14 18:49", "url": "https://koronavirus.gov.hu/cikkek/lehetoleg-az-ovodasok-maradjanak-otthon-az-ovodabezarasrol-az-onkormanyzatok-donthetnek", "h1": "Lehet\u0151leg az \u00f3vod\u00e1sok is maradjanak otthon, az \u00f3vodabez\u00e1r\u00e1sr\u00f3l az \u00f6nkorm\u00e1nyzatok d\u00f6nthetnek", "body": "\nAz \u00f6nkorm\u00e1nyzatok helyben d\u00f6nthetnek az \u00f3vod\u00e1k nyitva tart\u00e1s\u00e1r\u00f3l, m\u0171k\u00f6d\u00e9s\u00e9r\u0151l; az err\u0151l sz\u00f3l\u00f3 korm\u00e1nyrendelet m\u00e9g szombaton megjelenik - jelentette be Maruzsa Zolt\u00e1n k\u00f6znevel\u00e9si \u00e1llamtitk\u00e1r az operat\u00edv t\u00f6rzs szombati sajt\u00f3t\u00e1j\u00e9koztat\u00f3j\u00e1n.\n\nMaruzsa Zolt\u00e1n k\u00f6z\u00f6lte: lehet\u0151leg az \u00f3vod\u00e1skor\u00fa gyermekek is maradjanak otthon, fel\u00fcgyelet\u00fcket kis csoportokban a sz\u00fcl\u0151k \u00e9s a szomsz\u00e9dok bevon\u00e1s\u00e1val javasolj\u00e1k megoldani. Fontos, hogy a sz\u00fcl\u0151k most ne a nagysz\u00fcl\u0151kre b\u00edzz\u00e1k a gyermekeket, hiszen a koronav\u00edrus az id\u0151sekre a legvesz\u00e9lyesebb.\nAz \u00f3vod\u00e1kban is lehet\u0151s\u00e9get kell biztos\u00edtani azoknak a gyerekeknek a fogad\u00e1s\u00e1ra, akiknek elhelyez\u00e9s\u00e9r\u0151l sz\u00fcleik nem tudnak gondoskodni. K\u00f6zl\u00e9se szerint a kabinet azt aj\u00e1nlja az \u00f6nkorm\u00e1nyzatoknak, hogy ahol megoldhat\u00f3, otthon, kis csoportokban oldj\u00e1k meg a gyerekek fel\u00fcgyelet\u00e9t, ahol nem, ott pedig a ny\u00e1ri \u00fcgyeleti rendhez hasonl\u00f3 megold\u00e1st alkalmazzanak az \u00f6nkorm\u00e1nyzatok, de szeretn\u00e9k, ha ez nem lenne t\u00f6meges.\n\n\n"}]