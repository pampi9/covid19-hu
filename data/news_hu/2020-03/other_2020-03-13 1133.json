[{"date": "2020-03-13 11:33", "url": "https://koronavirus.gov.hu/cikkek/segitsunk-az-idoseknek-betegeknek-gyogyszerkivaltassal", "h1": "Seg\u00edts\u00fcnk az id\u0151seknek, betegeknek a gy\u00f3gyszerkiv\u00e1lt\u00e1ssal is! ", "body": "\nA hozz\u00e1tartoz\u00f3k m\u00e1t\u00f3l egyszer\u0171en kiv\u00e1lthatj\u00e1k a hozz\u00e1tartoz\u00f3juk\u00a0gy\u00f3gyszer\u00e9t. A koronav\u00edrus-j\u00e1rv\u00e1ny miatt kihirdetett vesz\u00e9lyhelyzetre tekintettel p\u00e9ntekt\u0151l fel\u00edr\u00e1si igazol\u00e1s n\u00e9lk\u00fcl is kiv\u00e1lthat\u00f3 a hozz\u00e1tartoz\u00f3\u00a0gy\u00f3gyszere. Ez a pap\u00edralap\u00fa \u00e9s az e-receptre is igaz. \u00cdgy nagyon k\u00f6nnyen tudunk seg\u00edteni az id\u0151s, beteg hozz\u00e1tartoz\u00f3nknak, hogy kiv\u00e1ltsuk nekik a gy\u00f3gyszert. Az id\u0151seket pedig arra k\u00e9rj\u00fck, hogy lehet\u0151leg maradjanak otthon, ne menjenek a patik\u00e1ba, \u00e9s ker\u00fcljenek minden olyan helyet, ahol sokan vannak.\n\nA Magyar K\u00f6zl\u00f6nyben megjelent rendeletm\u00f3dos\u00edt\u00e1s szerint a\u00a0gy\u00f3gyszer\u00a0kiadhat\u00f3 annak, aki megmondja a beteg TAJ-sz\u00e1m\u00e1t \u00e9s saj\u00e1t szem\u00e9lyazonos\u00edt\u00f3 adatait hitelt \u00e9rdeml\u0151en igazolja. Teh\u00e1t a mai napt\u00f3l b\u00e1rki kiv\u00e1lthatja csal\u00e1dtagja, hozz\u00e1tartoz\u00f3ja, ismer\u0151se gy\u00f3gyszereit.\nEz jelent\u0151s k\u00f6nny\u00edt\u00e9s az id\u0151seknek \u00e9s\u00a0 mindazok sz\u00e1m\u00e1ra, akik sem az orvoshoz, sem a patik\u00e1ba nem tudnak\u00a0 menni \u00e1llapotukn\u00e1l fogva vagy ak\u00e1r az\u00e9rt, mert hat\u00f3s\u00e1gi h\u00e1zi karant\u00e9nt rendelnek el n\u00e1luk.\nIsm\u00e9telten k\u00e9rj\u00fck az id\u0151seket \u00e9s kr\u00f3nikus betegeket, hogy lehet\u0151leg maradjanak otthon, \u00e9s ne menjenek olyan helyre\u00a0 - k\u00fcl\u00f6n\u00f6sen z\u00e1rt t\u00e9rbe ne -, ahol sokan vannak! Ha gy\u00f3gyszert kell kiv\u00e1ltani, akkor k\u00e9rj\u00e9k meg arra hozz\u00e1tartoz\u00f3jukat!\n\u00a0\nKapcsol\u00f3d\u00f3 t\u00e1j\u00e9koztat\u00e1s: https://koronavirus.gov.hu/cikkek/felhivas-az-idosekhez-es-csaladtagjaikhoz\n\u00a0\n\n\n\u00a0\n\n"}]