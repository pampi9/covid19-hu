[{"date": "2020-03-12 19:50", "url": "https://koronavirus.gov.hu/cikkek/megerositett-szerelvenyekkel-keszul-diakok-utazasara-mav-start-penteken", "h1": "Meger\u0151s\u00edtett szerelv\u00e9nyekkel k\u00e9sz\u00fcl a di\u00e1kok utaz\u00e1s\u00e1ra a M\u00c1V-START p\u00e9nteken", "body": "\nAz egyetemek \u00e9s f\u0151iskol\u00e1k l\u00e1togat\u00e1si tilalma \u00e9s a koll\u00e9giumok bez\u00e1r\u00e1sa miatt a M\u00c1V-START - sz\u00e1m\u00edtva a megn\u00f6vekedett utassz\u00e1mra - p\u00e9nteken plusz kocsikkal k\u00f6zlekedteti egyes j\u00e1ratait.\n\nA vas\u00fatt\u00e1rsas\u00e1g azt javasolja, hogy a sorban \u00e1ll\u00e1s elker\u00fcl\u00e9se \u00e9rdek\u00e9ben a\u00a0M\u00c1V\u00a0telefonos alkalmaz\u00e1s\u00e1nak seg\u00edts\u00e9g\u00e9vel v\u00e1lts\u00e1k meg jegyeiket, b\u00e9rleteiket. Az alkalmaz\u00e1s el\u00e9rhet\u0151 a\u00a0https://bit.ly/2U41r2F\u00a0oldalon.\n\u00a0A Minisztereln\u00f6ks\u00e9get vezet\u0151 Guly\u00e1s Gergely szerda kora d\u00e9lut\u00e1n jelentette be, hogy rendk\u00edv\u00fcli jogrendet, vesz\u00e9lyhelyzetet hirdet ki a korm\u00e1ny a koronav\u00edrus elleni v\u00e9dekez\u00e9s \u00e9rdek\u00e9ben. K\u00f6z\u00f6lte: int\u00e9zm\u00e9nyl\u00e1togat\u00e1si tilalmat rendelnek el a magyarorsz\u00e1gi egyetemeken.\n\u00a0Mostant\u00f3l az egyetemi oktat\u00e1s csak t\u00e1voktat\u00e1s form\u00e1j\u00e1ban val\u00f3sulhat meg, az egyetemi \u00e9p\u00fcletek be fognak z\u00e1rni - tette hozz\u00e1.\n\u00a0Az egyetemek magyar hallgat\u00f3ikt\u00f3l azt k\u00e9rt\u00e9k, legk\u00e9s\u0151bb p\u00e9nteken hagyj\u00e1k el a koll\u00e9giumokat.\n\n\nMTI 2020. m\u00e1rcius 12.\n\n"}]