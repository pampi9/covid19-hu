[{"date": "2020-03-15 11:08", "url": "https://koronavirus.gov.hu/cikkek/tobb-teves-mise-es-istentisztelet-kozvetites-kozmedian", "h1": "T\u00f6bb t\u00e9v\u00e9s mise \u00e9s istentisztelet k\u00f6zvet\u00edt\u00e9s a k\u00f6zm\u00e9di\u00e1n", "body": "\nA koronav\u00edrus-fert\u0151z\u00e9s k\u00f6z\u00f6ss\u00e9gekben, z\u00e1rt terekben, csoportos \u00f6sszej\u00f6veteleken terjed. Ez\u00e9rt azt javasoljuk, hogy mindenki ker\u00fclje el azokat a helyeket, ahol sokan vannak, k\u00fcl\u00f6n\u00f6sen a z\u00e1rt tereket. Ennek \u00e9rdek\u00e9ben t\u00f6bb mise- \u00e9s istentisztelet-k\u00f6zvet\u00edt\u00e9s lesz m\u00e1r vas\u00e1rnap a k\u00f6zm\u00e9dia csatorn\u00e1in, \u00edgy a h\u00edv\u0151k ak\u00e1r otthon is tudj\u00e1k k\u00f6vetni azokat.\n\n\nA k\u00f6zm\u00e9dia kib\u0151v\u00edti vall\u00e1si t\u00e9m\u00e1j\u00fa m\u0171sorait vas\u00e1rnap, \u00edgy a felekezeti magazinm\u0171sorok \u00e9s a protest\u00e1ns istentisztelet k\u00f6zvet\u00edt\u00e9s mellett m\u00e1r most vas\u00e1rnap 18 \u00f3rai kezdettel a Budapest-\u00dajpalotai Urunk Sz\u00ednev\u00e1ltoz\u00e1sa - Boldog Salkah\u00e1zi S\u00e1ra templomb\u00f3l katolikus mis\u00e9t is \u00e9l\u0151ben k\u00f6zvet\u00edti.\nA Duna World \u00e9s a Kossuth R\u00e1di\u00f3 t\u0171zte m\u0171sor\u00e1ra a szentmis\u00e9t, amelyet Repcsik Gyula pl\u00e9b\u00e1nos mutat be vas\u00e1rnap este - tartalmazza a k\u00f6zlem\u00e9ny.\n\n"}]