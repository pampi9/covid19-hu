[{"date": "2020-03-18 17:34", "url": "https://koronavirus.gov.hu/cikkek/itm-palyazati-alhirek-hamis-informaciok-terjednek-koronavirussal-osszefuggo", "h1": "ITM: p\u00e1ly\u00e1zati \u00e1lh\u00edrek, hamis inform\u00e1ci\u00f3k terjednek a koronav\u00edrussal \u00f6sszef\u00fcgg\u0151 fejleszt\u00e9spolitikai int\u00e9zked\u00e9sekr\u0151l", "body": "\nA k\u00f6z\u00f6ss\u00e9gi oldalakon \u00e9s e-mailes k\u00f6rlevelekben egyre t\u00f6bb val\u00f3tlan \u00e1ll\u00edt\u00e1s, minden alapot n\u00e9lk\u00fcl\u00f6z\u0151 h\u00edresztel\u00e9s terjed \u00faj p\u00e1ly\u00e1zati lehet\u0151s\u00e9gek megnyit\u00e1s\u00e1r\u00f3l, a megval\u00f3s\u00edt\u00e1s alatt \u00e1ll\u00f3, uni\u00f3s t\u00e1rsfinansz\u00edroz\u00e1s\u00fa projektek elsz\u00e1mol\u00e1si szab\u00e1lyainak v\u00e1ltoz\u00e1sair\u00f3l - h\u00edvja fel a figyelmet az Innov\u00e1ci\u00f3s \u00e9s Technol\u00f3giai Miniszt\u00e9rium.\n\nA vesz\u00e9lyhelyzetet kihaszn\u00e1lva m\u00e1sok mellett egy p\u00e1ly\u00e1zat\u00edr\u00f3 v\u00e1llalkoz\u00e1s is hamis inform\u00e1ci\u00f3kkal h\u00e1zal, \u00edgy pr\u00f3b\u00e1lva \u00faj \u00fcgyfeleket szerezni.\nA korm\u00e1ny \u00e9s a fejleszt\u00e9spolitikai int\u00e9zm\u00e9nyrendszer kiemelt c\u00e9lja az emberi \u00e9let \u00e9s eg\u00e9szs\u00e9g v\u00e9delm\u00e9n t\u00fal, hogy hat\u00e9konyan kezelje a koronav\u00edrus gazdas\u00e1gi hat\u00e1sait, gyors int\u00e9zked\u00e9sekkel j\u00e1ruljon hozz\u00e1 a magyar v\u00e1llalkoz\u00e1sok, a magyar emberek munkahelyeinek megtart\u00e1s\u00e1hoz.\nAz Innov\u00e1ci\u00f3s \u00e9s Technol\u00f3giai Miniszt\u00e9rium arra k\u00e9ri a kedvezm\u00e9nyezetteket \u00e9s leend\u0151 p\u00e1ly\u00e1z\u00f3kat, hogy k\u00f6r\u00fcltekint\u0151en, kell\u0151 kritik\u00e1val t\u00e1j\u00e9koz\u00f3djanak, a fejleszt\u00e9spolitikai beavatkoz\u00e1sokr\u00f3l \u00e9s a p\u00e1ly\u00e1zatokr\u00f3l sz\u00f3l\u00f3 hiteles, naprak\u00e9sz inform\u00e1ci\u00f3k\u00e9rt minden esetben a hivatalos korm\u00e1nyzati port\u00e1lokat (www.kormany.hu,\u00a0www.palyazat.gov.hu) keress\u00e9k fel.\n\u00a0\n\n\nMTI 2020. m\u00e1rcius 18.\n\n"}]