[{"date": "2020-03-15 13:25", "url": "https://koronavirus.gov.hu/cikkek/orban-viktor-magyarorszag-tovabbra-sem-engedi-be-az-olaszorszagbol-erkezo-szerbeket", "h1": "Orb\u00e1n Viktor: Magyarorsz\u00e1g tov\u00e1bbra sem engedi be az Olaszorsz\u00e1gb\u00f3l \u00e9rkez\u0151 szerbeket", "body": "\nTov\u00e1bbra sem \u00e1ll m\u00f3dj\u00e1ban Magyarorsz\u00e1gnak beengedni senkit, aki Olaszorsz\u00e1gb\u00f3l \u00e9rkezik, azokat sem, akik szerb \u00e1llampolg\u00e1rok \u00e9s Szerbi\u00e1ba akarnak hazamenni - mondta\u00a0Orb\u00e1n Viktor\u00a0minisztereln\u00f6k a k\u00f6z\u00f6ss\u00e9gi oldal\u00e1ra vas\u00e1rnap felt\u00f6lt\u00f6tt vide\u00f3ban.\n\nOrb\u00e1n Viktor\u00a0vas\u00e1rnap reggel utazott Belgr\u00e1dba, ahol fogadta \u0151t Aleksandar Vucic, Szerbia eln\u00f6ke. A megbesz\u00e9l\u00e9s ut\u00e1n a magyar minisztereln\u00f6k a belgr\u00e1di magyar nagyk\u00f6vets\u00e9g \u00e9p\u00fclete el\u0151tt k\u00e9sz\u00edtett r\u00f6vid video\u00fczenetet.\nA minisztereln\u00f6k elmondta: kicser\u00e9lt\u00e9k tapasztalataikat a szerb eln\u00f6kkel a koronav\u00edrus-j\u00e1rv\u00e1ny kezel\u00e9s\u00e9nek \u00fcgy\u00e9ben.\nOrb\u00e1n Viktor\u00a0azt mondta: van egy k\u00f6z\u00f6s t\u00e9m\u00e1juk is, a szerb-magyar hat\u00e1r. Meg\u00e1llapodtak, hogy a teherforgalom tov\u00e1bbra is bonyol\u00f3dhat, b\u00e1r biztons\u00e1gi int\u00e9zked\u00e9sek mellett.\nHozz\u00e1tette: Magyarorsz\u00e1gnak azonban tov\u00e1bbra sem \u00e1ll m\u00f3dj\u00e1ban beengedni azokat, akik Olaszorsz\u00e1gb\u00f3l \u00e9rkeznek, a szerb \u00e1llampolg\u00e1rokat sem, akik Szerbi\u00e1ba akarnak hazamenni.\n\"Meg\u00e9rt\u00e9st k\u00e9rtem Szerbia eln\u00f6k\u00e9t\u0151l, Magyarorsz\u00e1g hat\u00e1ra Olaszorsz\u00e1g ir\u00e1ny\u00e1ba tov\u00e1bbra is z\u00e1rva van\" - hangs\u00falyozta\u00a0Orb\u00e1n Viktor\u00a0minisztereln\u00f6k.\n\n\nMTI 2020. m\u00e1rcius 15.,\n\n"}]