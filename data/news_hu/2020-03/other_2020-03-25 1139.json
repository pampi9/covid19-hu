[{"date": "2020-03-25 11:39", "url": "https://koronavirus.gov.hu/cikkek/tovabbi-13-vallalatnal-jelennek-meg-honvedelmi-iranyito-torzsek-az-elelmiszer", "h1": "Tov\u00e1bbi 13 v\u00e1llalatn\u00e1l jelennek meg a honv\u00e9delmi ir\u00e1ny\u00edt\u00f3 t\u00f6rzsek az \u00e9lelmiszer, a gy\u00f3gyszerell\u00e1t\u00e1s \u00e9s az orvosi oxig\u00e9n biztos\u00edt\u00e1s\u00e1ra", "body": "\nA koronav\u00edrus-j\u00e1rv\u00e1ny terjed\u00e9s\u00e9nek megel\u0151z\u00e9s\u00e9re tett korm\u00e1nyzati int\u00e9zked\u00e9sek keret\u00e9ben m\u00e1rcius 13-\u00e1n megalakult a L\u00e9tfontoss\u00e1g\u00fa Magyar V\u00e1llalatok Biztons\u00e1g\u00e1\u00e9rt Felel\u0151s Akci\u00f3csoport, amelynek vezet\u0151je Dr. Benk\u0151 Tibor honv\u00e9delmi miniszter.\n\n\nAz akci\u00f3csoport halad\u00e9ktalanul megkezdte feladat\u00e1t, melynek eredm\u00e9nyek\u00e9ppen m\u00e1rcius 19-\u00e9n 71, az orsz\u00e1g folyamatos m\u0171k\u00f6d\u00e9s\u00e9hez elengedhetetlen, l\u00e9tfontoss\u00e1g\u00fa v\u00e1llalatn\u00e1l kezdt\u00e9k el a munk\u00e1t a Honv\u00e9delmi Ir\u00e1ny\u00edt\u00f3 T\u00f6rzsek. Ezen lista m\u00e1rcius 25-\u00e9t\u0151l a tov\u00e1bbi 13 v\u00e1llalattal b\u0151v\u00fcl, a biztons\u00e1gos \u00e9lelmiszer ell\u00e1t\u00e1s \u00e9s a l\u00e9legeztet\u0151g\u00e9pekhez sz\u00fcks\u00e9ges oxig\u00e9nell\u00e1t\u00e1s biztos\u00edt\u00e1sa \u00e9rdek\u00e9ben:\n\u00a0\n. Magyar Telekom T\u00e1vk\u00f6zl\u00e9si Nyrt.\n. TESCO-Global \u00c1ruh\u00e1zak Zrt.\n. CBA Kereskedelmi Kft.\n. SPAR Magyarorsz\u00e1g Kft.\n. COOP Gazdas\u00e1gi csoport/CO-OP Hungary Nagykereskedelmi \u00e9s Szolg\u00e1ltat\u00f3 Zrt.\n. Egis Gy\u00f3gyszergy\u00e1r Zrt.\n. Sanofi-Aventis Magyarorsz\u00e1g Kereskedelmi \u00e9s Szolg\u00e1ltat\u00f3 Zrt.\n. Richter Gedeon Vegy\u00e9szeti Gy\u00e1r Nyrt.\n. TEVA Gy\u00f3gyszergy\u00e1r Zrt.\n. BUS-OXY Eg\u00e9szs\u00e9g\u00fcgyi G\u00e1zforgalmaz\u00f3 Kereskedelmi \u00e9s Szolg\u00e1ltat\u00f3 Kft.\n. Messer Hungarog\u00e1z Ipari G\u00e1zgy\u00e1rt\u00f3 \u00e9s Forgalmaz\u00f3 Kft.\n. LINDE G\u00c1Z Magyarorsz\u00e1g Zrt.\n. SIAD Hungary G\u00e1zokat Forgalmaz\u00f3 \u00e9s Termel\u0151 Kft.\n\u00a0\nForr\u00e1s: Honv\u00e9delmi Miniszt\u00e9rium\n\n"}]