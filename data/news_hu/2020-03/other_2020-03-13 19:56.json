[{"date": "2020-03-13 19:56", "url": "https://koronavirus.gov.hu/cikkek/operativ-torzs-mediara-szukseg-van-hogy-atadja-az-uzenetet-ezt-jarvanyt-komolyan-kell-venni", "h1": "Operat\u00edv T\u00f6rzs: A m\u00e9di\u00e1ra is sz\u00fcks\u00e9g van, hogy \u00e1tadja az \u00fczenetet, ezt a j\u00e1rv\u00e1nyt komolyan kell venni!", "body": "\nA m\u00e9dia is sokat tehet az\u00e9rt, hogy \u00e1tadja azt az \u00fczenetet a magyar lakoss\u00e1gnak, hogy ezt a j\u00e1rv\u00e1nyt komolyan kell venni - h\u00edvta fel a magyarorsz\u00e1gi m\u00e9diumokat \u00e9s \u00fajs\u00e1g\u00edr\u00f3kat Lakatos Tibor, az Operat\u00edv T\u00f6rzs \u00dcgyeleti K\u00f6zpont vezet\u0151je a mai sajt\u00f3t\u00e1j\u00e9koztat\u00f3j\u00e1n.\n\nSz\u00e1m\u00edtunk az orsz\u00e1gos \u00e9s a helyi t\u00e9v\u00e9k \u00fajs\u00e1gok, internetes fel\u00fcletek egy\u00fcttm\u0171k\u00f6d\u00e9s\u00e9re. Sz\u00f3ljunk min\u00e9l t\u00f6bben, min\u00e9l t\u00f6bb csatorn\u00e1n a magyar emberekhez! Ebben a rendk\u00edv\u00fcli helyzetben arra k\u00e9rj\u00fck a sajt\u00f3 munkat\u00e1rsait, hogy a megel\u0151z\u00e9ssel, a v\u00e9dekez\u00e9ssel \u00e9s a t\u00e1j\u00e9koztat\u00e1ssal kapcsolatos k\u00e9rd\u00e9sekre helyezz\u00e9k a hangs\u00falyt.\nArra k\u00e9rj\u00fck a t\u00e9v\u00e9ket, r\u00e1di\u00f3kat, h\u00edrport\u00e1lokat, \u00fajs\u00e1gokat, hogy intenz\u00edven ossz\u00e1k meg a k\u00f6zc\u00e9l\u00fa t\u00e1j\u00e9koztat\u00f3anyagokat, filmeket, internetes tartalmakat, k\u00fcl\u00f6n\u00f6sen az id\u0151seknek \u00e9s csal\u00e1dtagjaiknak sz\u00f3l\u00f3 felh\u00edv\u00e1sokat.\nFogjunk \u00f6ssze most a magyar emberek\u00e9rt \u00e9s a sz\u00fcleink, nagysz\u00fcleink v\u00e9delm\u00e9\u00e9rt!\n\nA m\u00e9dia sz\u00e1m\u00e1ra is aj\u00e1nlott t\u00e1j\u00e9koztat\u00f3 anyagok: \nhttps://koronavirus.gov.hu/cikkek/felhivas-az-idosekhez-es-csaladtagjaikhoz\nhttps://koronavirus.gov.hu/megelozes\n\n"}]