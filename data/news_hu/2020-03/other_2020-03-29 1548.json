[{"date": "2020-03-29 15:48", "url": "https://koronavirus.gov.hu/cikkek/pedagogusokat-szamos-digitalis-tartalom-segiti-az-uj-oktatasi-munkarendben", "h1": "A pedag\u00f3gusokat is sz\u00e1mos digit\u00e1lis tartalom seg\u00edti az \u00faj oktat\u00e1si munkarendben", "body": "\nSz\u00e1mos digit\u00e1lis oktat\u00e1si tartalom v\u00e1lt hozz\u00e1f\u00e9rhet\u0151v\u00e9, amelyek a tantermen k\u00edv\u00fcli, digit\u00e1lis munkarendet seg\u00edtik. T\u00f6bbek k\u00f6z\u00f6tt tan\u00e1roknak sz\u00f3l\u00f3 \u00fatmutat\u00f3k, aj\u00e1nl\u00e1sok, online f\u00f3rumok.\n\nIsmert, hogy a koronav\u00edrus-j\u00e1rv\u00e1ny miatti rendk\u00edv\u00fcli int\u00e9zked\u00e9sek egyike, hogy\u00a0 2020. m\u00e1rcius 16-t\u00f3l \u00faj oktat\u00e1si munkarend l\u00e9pett \u00e9letbe az iskol\u00e1kban, melynek c\u00e9lja, hogy a szem\u00e9lyes \u00e9rintkez\u00e9sek sz\u00e1m\u00e1t cs\u00f6kkents\u00fck. Fontos, hogy a gyerekek t\u00e9nylegesen otthon maradjanak \u00e9s tanuljanak. A pedag\u00f3gusoknak, pedig tov\u00e1bbra is folytatni kell az oktat\u00e1st, de digit\u00e1lis eszk\u00f6z\u00f6kkel. Ez \u00faj m\u00f3dszertanokat is ig\u00e9nyel, ez\u00e9rt az\u00a0 Oktat\u00e1si Hivatal k\u00f6zz\u00e9tette az iskol\u00e1knak \u00e9s a pedag\u00f3gusoknak sz\u00f3l\u00f3 m\u00f3dszertani aj\u00e1nl\u00e1sait, de mindezeken t\u00fal sz\u00e1mos hasznos tartalom is el\u00e9rhet\u0151v\u00e9 v\u00e1lt, amik seg\u00edthetik, mind a di\u00e1kokat, mind a pedag\u00f3gusokat:\n\nAz Oktat\u00e1si Hivatal az iskol\u00e1k \u00e9s a pedag\u00f3gusok sz\u00e1m\u00e1ra m\u00f3dszertani aj\u00e1nl\u00e1sokat dolgozott ki: https://www.oktatas.hu/kozneveles/ajanlas_tantermen_kivuli_digitalis_munkarendhez/\nA Nemzeti M\u00e9dia- \u00e9s H\u00edrk\u00f6zl\u00e9si Hat\u00f3s\u00e1g M\u00e9diaszert\u00e1rral seg\u00edti a pedag\u00f3gusokat a m\u00e9diaoktat\u00e1sban: https://koronavirus.gov.hu/cikkek/nmhh-mediaszertar-segiti-pedagogusokat-mediaoktatasban\nIskolat\u00e9v\u00e9, filmek, vide\u00f3k, hangosk\u00f6nyvek, \u00e9s sok m\u00e1s digit\u00e1lis oktat\u00e1si tartalom el\u00e9rhet\u0151s\u00e9geit megtal\u00e1lhatja itt: \u00a0https://koronavirus.gov.hu/cikkek/diakok-figyelem-filmek-videok-hangoskonyvek-es-mas-oktatasi-tartalmak-elerhetosegei-egy\nA\u00a0korm\u00e1ny \u00e1ltal kezdem\u00e9nyezett Digit\u00e1lis \u00d6sszefog\u00e1s akci\u00f3\u00a0oldal\u00e1n, pedig folyamatosan b\u0151v\u00fclnek a pedag\u00f3gusok sz\u00e1m\u00e1ra is hasznos felaj\u00e1nl\u00e1sok, p\u00e9ld\u00e1ul \u00fatmutat\u00f3k, aj\u00e1nl\u00e1sok, tananyagok, valamint online f\u00f3rumok, csoportok el\u00e9rhet\u0151s\u00e9gei: \u00a0https://felajanlas.digitalisjoletprogram.hu/\n\nEl\u0151zm\u00e9nyek:\u00a0https://koronavirus.gov.hu/cikkek/hetfotol-diakok-maradjanak-otthon-de-tanitas-folytatodik-digitalis-oktatas-lep-eletbe\n\n\n"}]