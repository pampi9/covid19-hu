[{"date": "2020-03-18 11:02", "url": "https://koronavirus.gov.hu/cikkek/gyurta-daniel-maradj-otthon", "h1": "Gyurta D\u00e1niel: maradj otthon!", "body": "\nOtthonmarad\u00e1sra sz\u00f3l\u00edt fel mindenkit a koronav\u00edrus-j\u00e1rv\u00e1ny miatt a Facebookon szerd\u00e1n k\u00f6zz\u00e9tett vide\u00f3j\u00e1ban Gyurta D\u00e1niel olimpiai bajnok.\n\n\nAz \u00fasz\u00f3 a vide\u00f3ban - amit az M1 aktu\u00e1lis csatorna is bemutatott - azt mondta, a koronav\u00edrus mindenki \u00e9let\u00e9t megnehez\u00edti, \u00edgy az \u00f6v\u00e9t is. \"Higgy\u00e9tek el, hogy \u00e9n is sz\u00edvesen tal\u00e1lkozn\u00e9k a bar\u00e1taimmal, be\u00fcln\u00e9k egy b\u00e1rba, elmenn\u00e9k nyilv\u00e1nos helyekre, k\u00f6z\u00f6ss\u00e9gi helyekre, de nem teszem, mert a szak\u00e9rt\u0151 utas\u00edt\u00e1sa egy\u00e9rtelm\u0171en az, hogy ker\u00fclj\u00fck ezeket a tal\u00e1lkoz\u00f3kat\" - hangs\u00falyozta Gyurta D\u00e1niel.\nHozz\u00e1tette, csak a legsz\u00fcks\u00e9gesebb esetben megy el otthonr\u00f3l, p\u00e9ld\u00e1ul akkor, ha \u00e9lelmiszert kell vennie.\n\"K\u00e9rlek benneteket, figyeljetek erre ti is oda, hiszen ezzel tudjuk meg\u00e1ll\u00edtani a v\u00edrusnak a tov\u00e1bbi terjed\u00e9s\u00e9t. Vigy\u00e1zzunk egym\u00e1sra!\" - mondta a sportol\u00f3 a vide\u00f3ban.\nGyurta D\u00e1niel felh\u00edv\u00e1sa az al\u00e1bbi linken \u00e9rhet\u0151 el: https://www.facebook.com/danielgyurtaofficial/videos/654749791762877\nForr\u00e1s: MTI\n\u00a0\n\n"}]