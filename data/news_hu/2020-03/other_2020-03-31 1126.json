[{"date": "2020-03-31 11:26", "url": "https://koronavirus.gov.hu/cikkek/nincs-szukseg-uj-lakcimkartyara-kijarasi-korlatozas-miatt", "h1": "Nincs sz\u00fcks\u00e9g \u00faj lakc\u00edmk\u00e1rty\u00e1ra a kij\u00e1r\u00e1si korl\u00e1toz\u00e1s miatt", "body": "\nNem sz\u00fcks\u00e9ges \u00faj lakc\u00edmk\u00e1rtya k\u00e9sz\u00edt\u00e9se abban az esetben, ha a kij\u00e1r\u00e1si korl\u00e1toz\u00e1s id\u0151tartama alatt nem az \u00e1lland\u00f3, bejelentett lakc\u00edmen tart\u00f3zkodunk.\n\n\nMivel a kij\u00e1r\u00e1si korl\u00e1toz\u00e1s c\u00e9lja a t\u00e1rsas \u00e9rintkez\u00e9sek, k\u00f6z\u00f6ss\u00e9gi tal\u00e1lkoz\u00e1sok sz\u00e1m\u00e1nak cs\u00f6kkent\u00e9se, az err\u0151l sz\u00f3l\u00f3 korm\u00e1nyrendeletnek nem kiz\u00e1r\u00f3lag a lakc\u00edmk\u00e1rty\u00e1n szerepl\u0151 lak\u00f3helyen vagy tart\u00f3zkod\u00e1si helyen lehet eleget tenni.\nNem sz\u00fcks\u00e9ges \u00faj lak\u00f3helyet vagy tart\u00f3zkod\u00e1si helyet bejelenteni akkor sem, ha a kij\u00e1r\u00e1si korl\u00e1toz\u00e1s ideje alatt a bejelentett lak\u00f3helyt\u0151l, tart\u00f3zkod\u00e1si helyt\u0151l elt\u00e9r\u0151 c\u00edmen, p\u00e9ld\u00e1ul alb\u00e9rletben, vagy h\u00e9tv\u00e9gi h\u00e1zban tart\u00f3zkodunk. K\u00e9rj\u00fck \u00fcgyfeleinket, hogy emiatt ne keress\u00e9k fel a korm\u00e1nyablakokat \u00e9s okm\u00e1nyirod\u00e1kat, hiszen ez csak \u00fajabb, f\u00f6l\u00f6sleges tal\u00e1lkoz\u00e1sokat eredm\u00e9nyezne, ami \u00e9ppen ellent\u00e9tes a kij\u00e1r\u00e1si korl\u00e1toz\u00e1s c\u00e9lj\u00e1val.\nTov\u00e1bbra is arra k\u00e9rj\u00fck \u00fcgyfeleinket, hogy az \u00fcgyf\u00e9lszolg\u00e1latokat csak a legsz\u00fcks\u00e9gesebb esetben keress\u00e9k fel, egyben felh\u00edvjuk a figyelmet, hogy a korm\u00e1nyablakok, okm\u00e1nyirod\u00e1k \u00e9s m\u00e1s korm\u00e1nyhivatali \u00fcgyf\u00e9lszolg\u00e1latok kiz\u00e1r\u00f3lag el\u0151zetes id\u0151pontfoglal\u00e1ssal fogadnak \u00fcgyfeleket a j\u00e1rv\u00e1ny\u00fcgyi vesz\u00e9lyhelyzet idej\u00e9n.\n\u00a0\nForr\u00e1s: kormanyhivatal.hu\n\n"}]