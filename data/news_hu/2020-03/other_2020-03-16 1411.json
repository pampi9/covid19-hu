[{"date": "2020-03-16 14:11", "url": "https://koronavirus.gov.hu/cikkek/specialis-allomasokat-letesit-az-orszagos-mentoszolgalat", "h1": "Speci\u00e1lis \u00e1llom\u00e1sokat l\u00e9tes\u00edt az orsz\u00e1gos ment\u0151szolg\u00e1lat", "body": "\nA ment\u0151bajt\u00e1rsak eg\u00e9szs\u00e9g\u00e9nek meg\u00f3v\u00e1sa \u00e9rdek\u00e9ben \u00fagynevezett mentes\u00edt\u0151 z\u00f3n\u00e1kat hozott l\u00e9tre az Orsz\u00e1gos Ment\u0151szolg\u00e1lat (OMSZ) operat\u00edv t\u00f6rzse.\n\nAz int\u00e9zked\u00e9s c\u00e9lja, hogy a koronav\u00edrus-gyan\u00fas betegeket sz\u00e1ll\u00edt\u00f3 ment\u0151k kifejezetten erre a c\u00e9lra l\u00e9trehozott telephelyen tudj\u00e1k elv\u00e9gezni az eszk\u00f6z\u00f6k p\u00f3tl\u00e1s\u00e1t \u00e9s a fert\u0151tlen\u00edt\u00e9st. A k\u00f6zlem\u00e9ny szerint a f\u0151v\u00e1rosban l\u00e9trehozott speci\u00e1lis ment\u0151\u00e1llom\u00e1son m\u00e1r t\u00f6bb egys\u00e9g is k\u00e9szenl\u00e9tben \u00e1ll, \u00e9s itt egyszerre ak\u00e1r hat ment\u0151aut\u00f3 \"\u00f3zongener\u00e1toros fert\u0151tlen\u00edt\u00e9se\" is lehets\u00e9ges.\n\nMTI 2020. m\u00e1rcius 16.\n\n"}]