[{"date": "2020-03-12 18:22", "url": "https://koronavirus.gov.hu/cikkek/kovetkezo-hetvegeken-sem-lesz-kamionstop", "h1": "A k\u00f6vetkez\u0151 h\u00e9tv\u00e9g\u00e9ken sem lesz kamionstop", "body": "\nA kihirdetett vesz\u00e9lyhelyzet miatt a neh\u00e9z teherg\u00e9pkocsik h\u00e9tv\u00e9gi korl\u00e1toz\u00e1s n\u00e9lk\u00fcl k\u00f6zlekedhetnek a hazai utakon.\n\n\nA kamionstop m\u00e1rciusban f\u0151szab\u00e1ly szerint szombaton 22 \u00f3r\u00e1t\u00f3l vas\u00e1rnap 22 \u00f3r\u00e1ig lenne \u00e9rv\u00e9nyben. A hat\u00e1lyos rendelkez\u00e9sek alapj\u00e1n a korl\u00e1toz\u00e1s indokolt esetben \u00e1tmenetileg felf\u00fcggeszthet\u0151.\nAz int\u00e9zked\u00e9s lehet\u0151v\u00e9 teszi, hogy a hazai v\u00e1llalkoz\u00e1sok m\u00e9g rugalmasabban szervezhess\u00e9k meg belf\u00f6ldi fuvaroz\u00e1si feladataikat. A l\u00e9p\u00e9st kezdem\u00e9nyez\u0151 kiskereskedelmi szektor c\u00e9gei \u00edgy g\u00f6rd\u00fcl\u00e9kenyebben gondoskodhatnak az \u00fczletek folyamatos \u00e1ruell\u00e1t\u00e1s\u00e1r\u00f3l, a k\u00e9szletek felt\u00f6lt\u00e9s\u00e9r\u0151l, a v\u00e1s\u00e1rl\u00f3i ig\u00e9nyek kiszolg\u00e1l\u00e1s\u00e1r\u00f3l.\nA kamionstop felf\u00fcggeszt\u00e9se visszavon\u00e1sig \u00e9rv\u00e9nyes, a k\u00f6vetkez\u0151 h\u00e9tv\u00e9g\u00e9ken a neh\u00e9z teherg\u00e9pkocsik korl\u00e1toz\u00e1s n\u00e9lk\u00fcl k\u00f6zlekedhetnek a hazai utakon.\n(ITM Kommunik\u00e1ci\u00f3)\n\n"}]