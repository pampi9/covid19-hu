[{"date": "2020-03-31 09:05", "url": "https://koronavirus.gov.hu/cikkek/lathato-lesz-az-elhunytak-kora-neme-es-kronikus-alapbetegsegei", "h1": "L\u00e1that\u00f3 lesz az elhunytak kora, neme \u00e9s kr\u00f3nikus alapbetegs\u00e9ge(i) is", "body": "\nA lakoss\u00e1g \u00e9s a sajt\u00f3 hiteles t\u00e1j\u00e9koztat\u00e1sa \u00e9rdek\u00e9ben a mai napt\u00f3l az elhunytak adatait r\u00e9szletesebben k\u00f6z\u00f6lj\u00fck.\u00a0\u00cdgy l\u00e1that\u00f3 lesz a beazonos\u00edtott koronav\u00edrus-fert\u0151z\u00e9ssel elhunytak kora \u00e9s neme mellett az is, hogy a v\u00edrusfert\u0151z\u00e9s el\u0151tt is szenvedett-e m\u00e1r valamilyen kr\u00f3nikus alapbetegs\u00e9gben.\u00a0\u00a0A technikai \u00e1t\u00e1ll\u00e1s miatt n\u00e9h\u00e1ny \u00f3r\u00e1ra a\u00a0www.koronavirus.gov.hu\u00a0honlap nem lesz el\u00e9rhet\u0151.\u00a0\n\nAz elhunytakr\u00f3l sz\u00f3l\u00f3 \u00a0adatk\u00f6zl\u00e9s informat\u00edvabb lesz, mert kiolvashat\u00f3 lesz bel\u0151le, hogy a koronav\u00edrus-fert\u0151z\u00e9s mely koroszt\u00e1lyra \u00e9s milyen kr\u00f3nikus alapbetegs\u00e9gek eset\u00e9n a legvesz\u00e9lyesebb.\nEgy\u00fattal nyomon k\u00f6vethet\u0151 lesz az is, hogy az elhunytak k\u00f6z\u00fcl h\u00e1nyan vannak olyanok, akiknek hal\u00e1la \u00fagy k\u00f6vetkezett be, hogy nem volt ismert kr\u00f3nikus betegs\u00e9g\u00fck.\u00a0\n\u00d6sszess\u00e9g\u00e9ben teh\u00e1t \u00e1tl\u00e1that\u00f3bb lesz, hogy az elhunytak k\u00f6z\u00fcl h\u00e1nyan ismert\u00a0 kr\u00f3nikus betegek, akiknek \u00e1llapot\u00e1t s\u00falyosb\u00edtotta a koronav\u00edrus-fert\u0151z\u00e9s \u00e9s h\u00e1nyan mag\u00e1ban a koronav\u00edrus-fert\u0151z\u00e9s okozta v\u00edrusos t\u00fcd\u0151gyullad\u00e1sban hunytak el, ismert kr\u00f3nikus betegs\u00e9g n\u00e9lk\u00fcl.\nA beazonos\u00edtott koronav\u00edrus-fert\u0151z\u00f6ttekr\u0151l hamarosan megyei adatokat is k\u00f6zl\u00fcnk. Egy\u00fattal felh\u00edvjuk a figyelmet arra, hogy a t\u00e9nyleges koronav\u00edrus-fert\u0151z\u00f6ttek sz\u00e1ma ak\u00e1r a t\u00f6bbsz\u00f6r\u00f6se is lehet a beazonos\u00edtott koronav\u00edrus-fert\u0151z\u00f6tteknek, hiszen m\u00e1r a j\u00e1rv\u00e1ny csoportos szakasz\u00e1ban j\u00e1runk, ez\u00e9rt is fontos az aj\u00e1nl\u00e1sok \u00e9s a kij\u00e1r\u00e1si korl\u00e1toz\u00e1sok betart\u00e1sa.\n\u00a0\n\nKoronav\u00edrus Sajt\u00f3k\u00f6zpont\n\u00a0\n\n"}]