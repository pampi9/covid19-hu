[{"date": "2020-03-22 12:39", "url": "https://koronavirus.gov.hu/cikkek/orban-viktor-szerbia-elnokevel-egyeztetett-budapesten", "h1": "Orb\u00e1n Viktor Szerbia eln\u00f6k\u00e9vel egyeztetett Budapesten", "body": "\nA koronav\u00edrus-j\u00e1rv\u00e1ny elleni \u00f6sszehangolt fell\u00e9p\u00e9sr\u0151l \u00e9s \u00e1lland\u00f3 kapcsolattart\u00e1sr\u00f3l egyezett meg\u00a0Orb\u00e1n\u00a0Viktor minisztereln\u00f6k \u00e9s Aleksandar Vucic, Szerbia eln\u00f6ke a Karmelita kolostorban tartott t\u00e1rgyal\u00e1sukon vas\u00e1rnap d\u00e9lel\u0151tt - t\u00e1j\u00e9koztatta az MTI-t Havasi Bertalan, a minisztereln\u00f6k sajt\u00f3f\u0151n\u00f6ke.\n\nA megbesz\u00e9l\u00e9sen - melyen r\u00e9szt vett Szijj\u00e1rt\u00f3 P\u00e9ter k\u00fclgazdas\u00e1gi \u00e9s k\u00fcl\u00fcgyminiszter, illetve Sinisa Mali szerb p\u00e9nz\u00fcgyminiszter is - orsz\u00e1gaik k\u00f6lcs\u00f6n\u00f6s szolidarit\u00e1s\u00e1r\u00f3l biztos\u00edtott\u00e1k egym\u00e1st, valamint megvitatt\u00e1k a hat\u00e1rokon kialakult helyzetet.\u00a0\n\nOrb\u00e1n\u00a0Viktor \u00e9s Aleksandar Vucic meg\u00e1llapodtak abban, hogy a lehet\u0151 legnagyobb m\u00e9rt\u00e9kben \u00f6sszehangolj\u00e1k Magyarorsz\u00e1g \u00e9s Szerbia v\u00e9dekez\u00e9s\u00e9t a j\u00e1rv\u00e1ny ellen. Ennek \u00e9rdek\u00e9ben a k\u00e9t korm\u00e1ny k\u00f6z\u00f6tti folyamatos online \u00e9s szem\u00e9lyes kapcsolattart\u00e1sr\u00f3l d\u00f6nt\u00f6ttek - ismertette Havasi Bertalan.\n\n"}]