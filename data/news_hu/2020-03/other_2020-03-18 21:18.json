[{"date": "2020-03-18 21:18", "url": "https://koronavirus.gov.hu/cikkek/sajnos-meg-mindig-sok-idos-embert-latunk-az-utcakon-boltokban-tomegkozlekedesben", "h1": " Sajnos, m\u00e9g mindig sok id\u0151s embert l\u00e1tunk az utc\u00e1kon, boltokban, t\u00f6megk\u00f6zleked\u00e9sben", "body": "\n\u201eM\u00e9g mindig nagyon sok id\u0151s embert l\u00e1tunk a t\u00f6megk\u00f6zleked\u00e9si eszk\u00f6z\u00f6k\u00f6n, a boltokban, az utc\u00e1kon. Tisztelettel k\u00e9rem \u0151ket, fogadj\u00e1k meg a tan\u00e1csainkat, hiszen agg\u00f3dunk \u00e9rt\u00fck, mert \u0151k azok, akik a koronav\u00edrus-fert\u0151z\u00e9s s\u00falyos lefoly\u00e1snak vannak kit\u00e9ve\u201d \u2013 sz\u00f3lt az id\u0151sekhez dr. M\u00fcller Cec\u00edlia orsz\u00e1gos tisztif\u0151orvos.\n\u00a0\n\nFontos tudni az id\u0151seknek, hogy ez egy l\u00e1thatatlan \u00e9s az id\u0151sekre nagyon\u00a0 vesz\u00e9lyes v\u00edrus. Ott lehet a \u00a0falvakban, a vid\u00e9ki v\u00e1rosokban, \u00a0a f\u0151v\u00e1rosban. \u00a0 Ott lehet m\u00e1r a kisboltban, a buszon, az orvosi rendel\u0151ben. B\u00e1rhol, ahol sok ember j\u00e1r.\u00a0\n\nEz\u00e9rt arra k\u00e9rj\u00fck az id\u0151seket, hogy maradjanak otthon! Lehet\u0151leg, ne menjenek most sehov\u00e1! F\u0151leg ne, ahol sok ember van, m\u00e9g az orvosi rendel\u0151be se! Sz\u00fcks\u00e9g eset\u00e9n telefonon tarts\u00e1k a kapcsolatot csal\u00e1dtagjaikkal, ismer\u0151seikkel \u00e9s telefonon forduljanak hozz\u00e1juk vagy az \u00f6nkorm\u00e1nyzathoz, ha valamiben seg\u00edts\u00e9gre van sz\u00fcks\u00e9g\u00fck. Gyakran \u00e9s alaposan mossanak kezet! \u00a0Sokat szell\u0151ztessenek!\n\u00a0\nAgg\u00f3dunk az id\u0151sek\u00e9rt\n\nAz id\u0151sek a legvesz\u00e9lyeztettebbek, lehet\u0151leg maradjanak otthon!\nhttps://koronavirus.gov.hu/cikkek/az-idosek-legveszelyeztettebbek-lehetoleg-maradjanak-otthon\n\u00a0\n\n"}]