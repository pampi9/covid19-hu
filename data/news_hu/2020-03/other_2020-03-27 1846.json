[{"date": "2020-03-27 18:46", "url": "https://koronavirus.gov.hu/cikkek/matol-online-oktathatnak-felnottkepzesben", "h1": "M\u00e1t\u00f3l online is oktathatnak a feln\u0151ttk\u00e9pz\u00e9sben", "body": "\nA korm\u00e1ny az \u00e9let- \u00e9s vagyonbiztons\u00e1got vesz\u00e9lyeztet\u0151 t\u00f6meges megbeteged\u00e9st okoz\u00f3 hum\u00e1nj\u00e1rv\u00e1ny megel\u0151z\u00e9se, a magyar \u00e1llampolg\u00e1rok eg\u00e9szs\u00e9g\u00e9nek \u00e9s \u00e9let\u00e9nek meg\u00f3v\u00e1sa \u00e9rdek\u00e9ben elrendelt vesz\u00e9lyhelyzet sor\u00e1n a feln\u0151ttk\u00e9pz\u00e9sben foly\u00f3 oktat\u00e1s \u00e9s szakmai vizsg\u00e1ztat\u00e1s biztos\u00edt\u00e1s\u00e1nak elt\u00e9r\u0151 szab\u00e1lyair\u00f3l hozott rendeletet m\u00e1rcius 26-\u00e1n. A rendelet \u00e9rtelm\u00e9ben m\u00e1t\u00f3l online form\u00e1ban is megval\u00f3s\u00edthat\u00f3ak a feln\u0151ttk\u00e9pz\u00e9sek - ismerteti az Innov\u00e1ci\u00f3s \u00e9s Technol\u00f3giai Miniszt\u00e9rium.\n\nAz MTI-hez p\u00e9nteken eljuttatott k\u00f6zlem\u00e9ny\u00e9ben a szakt\u00e1rca hangs\u00falyozza: a korm\u00e1ny d\u00f6nt\u00e9se seg\u00edti, hogy ne \u00fctk\u00f6zz\u00f6n akad\u00e1lyba a feln\u0151ttk\u00e9pz\u00e9s, az int\u00e9zked\u00e9sek ugyanis lehet\u0151v\u00e9 teszik, hogy ezent\u00fal t\u00e1voll\u00e9ti k\u00e9pz\u00e9sben is tarthassanak kontakt\u00f3r\u00e1kat.\nIsmertetik: nem min\u0151s\u00fcl hi\u00e1nyz\u00e1snak - az \u00faj rendelet hat\u00e1lybal\u00e9p\u00e9se napj\u00e1ig - az, ha a hallgat\u00f3 a vesz\u00e9lyhelyzet kihirdet\u00e9se ut\u00e1n nem vett r\u00e9szt a kontakt\u00f3r\u00e1kon. P\u00e9ntekt\u0151l viszont ha r\u00e9szt vesz a t\u00e1voktat\u00e1sban, akkor azt szem\u00e9lyes jelenl\u00e9tk\u00e9nt kell figyelembe venni.\n\n\nMTI 2020. m\u00e1rcius 27.\n\n"}]