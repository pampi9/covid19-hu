[{"date": "2020-03-20 17:14", "url": "https://koronavirus.gov.hu/cikkek/milliokat-kert-koronavirus-elleni-vakcinakert-egy-siofoki-csalo", "h1": "Milli\u00f3kat k\u00e9rt koronav\u00edrus elleni vakcin\u00e1k\u00e9rt egy si\u00f3foki csal\u00f3", "body": "\nKoronav\u00edrus elleni vakcin\u00e1kkal \u00e9s telephely-fert\u0151tlen\u00edt\u00e9ssel akart kicsalni a gyan\u00fa szerint t\u00f6bb milli\u00f3 forintot egy n\u0151 egy si\u00f3foki p\u00e9k\u00fczem tulajdonos\u00e1t\u00f3l, ez\u00e9rt elj\u00e1r\u00e1s indult ellene - t\u00e1j\u00e9koztatott a Somogy Megyei Rend\u0151r-f\u0151kapit\u00e1nys\u00e1g a rend\u0151rs\u00e9g honlapj\u00e1n.\n\nAzt \u00edrt\u00e1k: a 36 \u00e9ves felt\u00e9telezett tettes mag\u00e1t a tisztiorvosi szolg\u00e1lat p\u00e9csi munkat\u00e1rs\u00e1nak kiadva felh\u00edvta a tulajdonost \u00e9s felsz\u00f3l\u00edtotta, hogy sz\u00e1z, koronav\u00edrus elleni vakcin\u00e1\u00e9rt \u00e9s a c\u00e9g telephelyeinek fert\u0151tlen\u00edt\u00e9s\u00e9\u00e9rt utaljon p\u00e9nzt egy banksz\u00e1ml\u00e1ra, k\u00fcl\u00f6nben az \u00fczemet bez\u00e1rj\u00e1k.\n\n\nA tulajdonos r\u00f6gz\u00edtette a h\u00edv\u00e1st, fizet\u00e9s helyett a rend\u0151rs\u00e9ghez fordult. A rend\u0151r\u00f6k a felv\u00e9tel \u00e9s a h\u00edv\u00e1slista alapj\u00e1n azonos\u00edtott\u00e1k, majd a lakhely\u00e9n elfogt\u00e1k a n\u0151t, akinek otthon\u00e1ban m\u00e1s b\u0171ncselekm\u00e9nyb\u0151l sz\u00e1rmaz\u00f3 t\u00e1rgyakat tal\u00e1ltak.\nA n\u0151 ellen nagyobb \u00e9rt\u00e9kre elk\u00f6vetett csal\u00e1s k\u00eds\u00e9rlet\u00e9nek b\u0171ntette miatt indult elj\u00e1r\u00e1s, a rend\u0151rs\u00e9g az \u0151rizetbe v\u00e9tele mellett ind\u00edtv\u00e1nyt tett a letart\u00f3ztat\u00e1s\u00e1ra.\n\nMTI 2020. m\u00e1rcius 20.\n\n"}]