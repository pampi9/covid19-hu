[{"date": "2020-03-30 06:35", "url": "https://koronavirus.gov.hu/cikkek/447-re-nott-beazonositott-koronavirus-fertozottek-szama-es-elhunyt-ket-ujabb-idos-kronikus", "h1": "447-re n\u0151tt a beazonos\u00edtott koronav\u00edrus-fert\u0151z\u00f6ttek sz\u00e1ma \u00e9s elhunyt k\u00e9t \u00fajabb id\u0151s kr\u00f3nikus beteg", "body": "\n\u00dajabb magyar \u00e1llampolg\u00e1rokn\u00e1l mutatt\u00e1k ki az \u00faj koronav\u00edrus-fert\u0151z\u00e9st (COVID-19), ezzel 447-re n\u0151tt a haz\u00e1nkban beazonos\u00edtott fert\u0151z\u00f6ttek sz\u00e1ma \u00e9s elhunyt \u00fajabb k\u00e9t 90 \u00e9v feletti alapbetegs\u00e9gekkel k\u00fczd\u0151 beteg. Az elhunytak sz\u00e1ma ezzel 15 f\u0151re n\u0151tt.\n\nA csoportos megbeteged\u00e9sek szakasz\u00e1ban vagyunk, amikor k\u00f6z\u00f6ss\u00e9gben, szem\u00e9lyes \u00e9rintkez\u00e9sek \u00fatj\u00e1n terjed a fert\u0151z\u00e9s. Magyarorsz\u00e1gon is m\u00e1r b\u00e1rhol \u00e9s b\u00e1rkiben\u00a0jelen lehet a v\u00edrus. A beazonos\u00edtott koronav\u00edrus-fert\u0151z\u00f6ttekn\u00e9l j\u00f3val nagyobb a t\u00e9nyleges v\u00edrushordoz\u00f3k sz\u00e1ma, akik fert\u0151zhetnek.\u00a0A t\u00f6meges fert\u0151z\u00e9s lelass\u00edt\u00e1s\u00e1hoz nagyon fontos, hogy az id\u0151sek, a di\u00e1kok, a k\u00fclf\u00f6ldr\u0151l hazat\u00e9r\u0151k, \u00e9s aki teheti, az maradjon otthon, tov\u00e1bb\u00e1 mindenki tartsa be\u00a0az aj\u00e1nl\u00e1sokat \u00e9s a\u00a0kij\u00e1r\u00e1si korl\u00e1toz\u00e1sokat.\u00a0\u00a0Ahogy az eddigi elhunytak adataib\u00f3l is l\u00e1tszik, a koronav\u00edrus az id\u0151sekre a legvesz\u00e9lyesebb, ez\u00e9rt nyomat\u00e9kosan k\u00e9rj\u00fck az id\u0151seket, hogy maradjanak otthon, \u00e9s a bev\u00e1s\u00e1rl\u00e1shoz k\u00e9rj\u00e9k hozz\u00e1tartoz\u00f3ik vagy az \u00f6nkorm\u00e1nyzat seg\u00edts\u00e9g\u00e9t.\nA haz\u00e1nkban beazonos\u00edtott \u00faj koronav\u00edrus-fert\u0151z\u00f6ttek sz\u00e1ma: 447 f\u0151. K\u00f6z\u00fcl\u00fck 10 ir\u00e1ni, 2 brit, 1 kazah, 1 vietn\u00e1mi \u00e9s 433 magyar \u00e1llampolg\u00e1r.\nCsak k\u00f6z\u00f6sen tehet\u00fcnk a j\u00e1rv\u00e1ny lass\u00edt\u00e1s\u00e1\u00e9rt!\nhttps://www.youtube.com/watch?v=UQOCgPtBYCk&feature=emb_logo\n\n\n"}]