[{"date": "2020-03-22 20:41", "url": "https://koronavirus.gov.hu/cikkek/aki-tud-az-maradjon-otthon-praktikus-tanacsok-az-otthoni-karantenhoz", "h1": "Aki tud, az maradjon otthon - Praktikus tan\u00e1csok az otthoni karant\u00e9nhoz", "body": "\nF\u00e9l\u0151, hogy a csoportos fert\u0151z\u00e9sekb\u0151l a t\u00f6meges fert\u0151z\u00e9sek szakasz\u00e1hoz \u00e9r\u00fcnk. Ez\u00e9rt fontos, hogy mindenki, aki tud, az maradjon otthon. Az id\u0151sek, a fiatalok, a k\u00fclf\u00f6ldr\u0151l hazat\u00e9r\u0151k \u00e9s aki, csak teheti. Azoknak is otthoni karant\u00e9nban kell maradni, akir\u0151l meg\u00e1llap\u00edtj\u00e1k, hogy koronav\u00edrus-hordoz\u00f3k, de t\u00fcnetmentesek vagy csak enyhe t\u00fcneteik vannak.\n\nN\u00e9h\u00e1ny alapelv az otthoni karant\u00e9nhoz, ak\u00e1r \u00f6nk\u00e9ntes az, ak\u00e1r a hat\u00f3s\u00e1g rendelte el\n\n\nAz otthon karant\u00e9n t\u00e9nyleg azt jelenti, hogy otthon kell lenni. Nem lehet elhagyni a lak\u00e1st. Aki csal\u00e1di h\u00e1zban, kertes h\u00e1zban \u00e9l, az term\u00e9szetesen az udvarra, kertbe kimehet. A l\u00e9nyeg, hogy a m\u00e1sokkal val\u00f3 szoros \u00e9rintkez\u00e9st ker\u00fclj\u00fck.\nAmennyiben valaki nem egyed\u00fcl \u00e9l, akkor k\u00fcl\u00f6n\u00edtse el a h\u00e1ztart\u00e1sban mag\u00e1t olyannyira, amennyire az csak lehets\u00e9ges.\nHogyha olyan lak\u00e1sban, esetleg csal\u00e1di h\u00e1zban lakik, ahol t\u00f6bb toalett van, f\u00fcrd\u0151szoba van, akkor egyet k\u00fcl\u00f6n\u00edtsen el, ami csak az \u00f6v\u00e9, \u00e9s a csal\u00e1d t\u00f6bbi tagja a m\u00e1sikat haszn\u00e1lja. Ha erre nincsen lehet\u0151s\u00e9g, akkor a k\u00f6z\u00f6sen haszn\u00e1lt f\u00fcrd\u0151szob\u00e1t, WC-t gyakran kell takar\u00edtani, fert\u0151tlen\u00edteni.\nTakar\u00edtson, fert\u0151tlen\u00edtsen gyakran! Hip\u00f3val, kl\u00f3rtartalm\u00fa, vagy v\u00edrus\u00f6l\u0151 fert\u0151tlen\u00edt\u0151 szerekkel.\n60 fokon mosson \u00e9s mosogasson! Ez egy nagyon \u00e9rz\u00e9keny v\u00edrus, teh\u00e1t a k\u00f6rnyezetben nagyon gyorsan elvesz\u00edti a megbeteg\u00edt\u0151 k\u00e9pess\u00e9g\u00e9t, kisz\u00e1rad n\u00e9h\u00e1ny \u00f3r\u00e1n bel\u00fcl, illetve m\u00e1r \u00f6tven-hatvan fokon tulajdonk\u00e9ppen elpusztul.\nK\u00fcl\u00f6n\u00edts\u00e9k el a fert\u0151z\u00f6tt, fert\u0151z\u00e9s-gyan\u00fas szem\u00e9ly eszk\u00f6zeit a csal\u00e1d t\u00f6bbi tagj\u00e1\u00e9t\u00f3l!\nNe konyharuh\u00e1t haszn\u00e1ljunk, hanem ink\u00e1bb pap\u00edrt\u00f6rl\u0151t!\nFontos a k\u00f6h\u00f6g\u00e9s, t\u00fcsszent\u00e9s szab\u00e1lyainak a betart\u00e1sa. Haszn\u00e1ljunk pap\u00edrzsebkend\u0151t, \u00e9s azt azonnal dobjuk ki a szemetesbe, ut\u00e1na lapos k\u00e9zmos\u00e1s!\nA h\u00e1ztart\u00e1si hullad\u00e9k kezel\u00e9s\u00e9re haszn\u00e1ljunk dupla fal\u00fa zs\u00e1kot haszn\u00e1ljunk!\nGyakori \u00e9s alapos k\u00e9zmos\u00e1s!\nSzell\u0151ztessen gyakran!\u200b\n\nN\u00e9zze meg a tan\u00e1csokat!\n\n\n"}]