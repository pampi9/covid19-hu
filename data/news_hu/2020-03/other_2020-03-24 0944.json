[{"date": "2020-03-24 09:44", "url": "https://koronavirus.gov.hu/cikkek/megjelentek-csaladtamogatasok-meghosszabbitasarol-szolo-rendeletek", "h1": "Megjelentek a csal\u00e1dt\u00e1mogat\u00e1sok meghosszabb\u00edt\u00e1s\u00e1r\u00f3l sz\u00f3l\u00f3 rendeletek", "body": "\nMegjelentek a koronav\u00edrus-j\u00e1rv\u00e1ny elleni v\u00e9dekez\u00e9ssel \u00f6sszef\u00fcgg\u0151, a csal\u00e1dt\u00e1mogat\u00e1sok meghosszabb\u00edt\u00e1s\u00e1r\u00f3l sz\u00f3l\u00f3 rendeletek a Magyar K\u00f6zl\u00f6ny legfrissebb sz\u00e1m\u00e1ban.\n\n\nAz erre vonatkoz\u00f3 rendelet m\u00f3dos\u00edt\u00e1sa szerint a vesz\u00e9lyhelyzet megsz\u0171n\u00e9s\u00e9ig meghosszabbodik a gyermek gondoz\u00e1s\u00e1ra, nevel\u00e9s\u00e9re ny\u00fajtott - korm\u00e1nyrendeletben meghat\u00e1rozott - eg\u00e9szs\u00e9gbiztos\u00edt\u00e1si \u00e9s csal\u00e1dt\u00e1mogat\u00e1si ell\u00e1t\u00e1sokra val\u00f3 jogosults\u00e1g.\nA keddt\u0151l hat\u00e1lyos rendelkez\u00e9s szerint meghosszabbodik a jogosults\u00e1g a gyermekgondoz\u00e1si d\u00edjra (gyed), a gyermekgondoz\u00e1st seg\u00edt\u0151 ell\u00e1t\u00e1sra (gyes) \u00e9s a gyermeknevel\u00e9si t\u00e1mogat\u00e1sra (gyet) a vesz\u00e9lyhelyzet v\u00e9g\u00e9ig.\nMegsz\u0171nhet viszont a nagysz\u00fcl\u0151i gyedre jogosults\u00e1g, ha a gyermek sz\u00fclei visszavonj\u00e1k err\u0151l sz\u00f3l\u00f3 nyilatkozatukat, valamint a gyesre jogosults\u00e1g, ha a sz\u00fcl\u0151k \u00edr\u00e1sos nyilatkozatban lemondanak r\u00f3la.\nA nagysz\u00fcl\u0151i gyed eset\u00e9ben a vesz\u00e9lyhelyzet alatt nem kell vizsg\u00e1lni, hogy a nagysz\u00fcl\u0151 a gyermeket a saj\u00e1t h\u00e1ztart\u00e1s\u00e1ban neveli, gondozza-e - olvashat\u00f3 a k\u00f6zl\u00f6nyben.\nForr\u00e1s: MTI\n\n"}]