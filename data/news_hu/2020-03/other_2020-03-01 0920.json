[{"date": "2020-03-01 09:20", "url": "https://koronavirus.gov.hu/cikkek/huszonnegy-oraban-elerheto", "h1": "Huszonn\u00e9gy \u00f3r\u00e1ban el\u00e9rhet\u0151", "body": "\nA Korm\u00e1ny Magyarorsz\u00e1g polg\u00e1rainak v\u00e9delme, az eg\u00e9szs\u00e9g\u00fcgyi \u00e9s j\u00e1rv\u00e1ny\u00fcgyi helyzet alakul\u00e1s\u00e1nak figyelemmel k\u00eds\u00e9r\u00e9se, a sz\u00fcks\u00e9g szerinti int\u00e9zked\u00e9sek hat\u00e9kony megszervez\u00e9se, \u00e9s az \u00e1llami szervek tev\u00e9kenys\u00e9g\u00e9nek \u00f6sszehangol\u00e1sa \u00e9rdek\u00e9ben 2020. janu\u00e1r 31-\u00e9n Koronav\u00edrus-j\u00e1rv\u00e1ny Elleni V\u00e9dekez\u00e9s\u00e9rt Felel\u0151s Operat\u00edv T\u00f6rzset \u00e1ll\u00edtott fel.\n\nAz operat\u00edv t\u00f6rzs alakul\u00f3 \u00fcl\u00e9s\u00e9n 28 pontb\u00f3l \u00e1ll\u00f3 akci\u00f3tervet fogadott el. Az akci\u00f3terv v\u00e9grehajt\u00e1sa \u00fctemezett, folyamatos.\nA Koronav\u00edrus-fert\u0151z\u00e9s Elleni V\u00e9dekez\u00e9s\u00e9rt Felel\u0151s Operat\u00edv T\u00f6rzs 2020. febru\u00e1r 25-\u00e9n 19:00 \u00f3r\u00e1t\u00f3l \u00fcgyeleti k\u00f6zpontot m\u0171k\u00f6dtet. Az \u00fcgyeleti k\u00f6zpont munk\u00e1j\u00e1ban a Bel\u00fcgyminiszt\u00e9rium; az Emberi Er\u0151forr\u00e1sok Miniszt\u00e9riuma; a Honv\u00e9delmi Miniszt\u00e9rium; az Innov\u00e1ci\u00f3s \u00e9s Technol\u00f3giai Miniszt\u00e9rium; a K\u00fclgazdas\u00e1gi \u00e9s K\u00fcl\u00fcgyminiszt\u00e9rium; a Nemzeti N\u00e9peg\u00e9szs\u00e9g\u00fcgyi K\u00f6zpont; az Orsz\u00e1gos Rend\u0151r-f\u0151kapit\u00e1nys\u00e1g; a Bel\u00fcgyminiszt\u00e9rium Orsz\u00e1gos Katasztr\u00f3fav\u00e9delmi F\u0151igazgat\u00f3s\u00e1g \u00e9s a Terrorelh\u00e1r\u00edt\u00e1si Inform\u00e1ci\u00f3s \u00e9s B\u0171n\u00fcgyi Elemz\u0151 K\u00f6zpont felel\u0151s munkat\u00e1rsai vesznek r\u00e9szt.\nA Nemzeti N\u00e9peg\u00e9szs\u00e9g\u00fcgyi K\u00f6zpont munkat\u00e1rsai 2020. febru\u00e1r 26-\u00e1n 19:00 \u00f3r\u00e1t\u00f3l az ingyenesen h\u00edvhat\u00f3 inform\u00e1ci\u00f3s vonalakra be\u00e9rkez\u0151 h\u00edv\u00e1sokat szint\u00e9n az \u00fcgyeleti k\u00f6zpontban fogadj\u00e1k.\n\nEl\u00e9rhet\u0151s\u00e9gek:\nkoronavirus@bm.gov.hu\n06-80-277-455\n06-80-277-456\nfacebook oldal: www.facebook.com/koronavirus.gov.hu\nAz ingyenesen h\u00edvhat\u00f3 inform\u00e1ci\u00f3s vonalak a h\u00e9t minden napj\u00e1n 24 \u00f3r\u00e1ban h\u00edvhat\u00f3ak mobil- vagy vezet\u00e9kes telefonk\u00e9sz\u00fcl\u00e9kr\u0151l. A h\u00edv\u00e1sokat szakemberek fogadj\u00e1k.\n\n\n"}]