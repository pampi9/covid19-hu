[{"date": "2020-03-19 16:47", "url": "https://koronavirus.gov.hu/cikkek/szijjarto-sikerult-hazahozni-marokkoban-rekedt-magyarokat", "h1": "Szijj\u00e1rt\u00f3: siker\u00fclt hazahozni a Marokk\u00f3ban rekedt magyarokat", "body": "\nSiker\u00fclt hazahozni Marokk\u00f3b\u00f3l azokat a magyar embereket, akik ott rekedtek a marokk\u00f3i l\u00e9gt\u00e9r lez\u00e1r\u00e1sa miatt - k\u00f6z\u00f6lte\u00a0Szijj\u00e1rt\u00f3\u00a0P\u00e9ter k\u00fclgazdas\u00e1gi \u00e9s k\u00fcl\u00fcgyminiszter.\u00a0\n\nA t\u00e1rcavezet\u0151 kifejtette: nemr\u00e9g landolt a budapesti Liszt Ferenc-rep\u00fcl\u0151t\u00e9ren az a g\u00e9p, amelynek fed\u00e9lzet\u00e9n \u00f6sszesen 142-en voltak, k\u00f6zt\u00fck 108 magyar \u00e1llampolg\u00e1r.\nFelid\u00e9zte: kor\u00e1bban azt mondt\u00e1k, 146-an ragadtak kint, de n\u00e9h\u00e1nyan az Austrian Airlines j\u00e1rat\u00e1val szerd\u00e1n m\u00e1r el tudtak j\u00f6nni.\nK\u00f6z\u00f6lte: a 108 magyar \u00e1llampolg\u00e1r mellett \u00f6t szomsz\u00e9dos orsz\u00e1g \u00f6sszesen 34 szint\u00e9n ott rekedt \u00e1llampolg\u00e1r\u00e1t is el tudt\u00e1k hozni, ami\u00e9rt az \u00e9rintett orsz\u00e1gok k\u00f6sz\u00f6netet mondtak.\nSzijj\u00e1rt\u00f3\u00a0P\u00e9ter hangs\u00falyozta: ilyenkor nagyon fontos az egy\u00fcttm\u0171k\u00f6d\u00e9s, hiszen biztosan lesz m\u00e1s olyan pontja a vil\u00e1gnak, ahonnan m\u00e1s orsz\u00e1gok akci\u00f3i keret\u00e9ben fognak hazahozni magyarokat.\n\u00a0\n\n\nMTI 2020. m\u00e1rcius 19.\n\n"}]