[{"date": "2020-03-13 20:41", "url": "https://koronavirus.gov.hu/cikkek/rendorseg-ellenorzi-hatarokat-hatosagi-hazi-karanten-betartasat-es-egyuttmukodik-jarvanyugyi", "h1": "A rend\u0151rs\u00e9g ellen\u0151rzi a hat\u00e1rokat, a hat\u00f3s\u00e1gi h\u00e1zi karant\u00e9n betart\u00e1s\u00e1t \u00e9s egy\u00fcttm\u0171k\u00f6dik a j\u00e1rv\u00e1ny\u00fcgyi \u201enyomoz\u00e1sban is\u201d", "body": "\nA koronav\u00edrus-j\u00e1rv\u00e1ny megel\u0151z\u00e9s\u00e9re a korm\u00e1ny vissza\u00e1ll\u00edtotta az ideiglenes hat\u00e1rellen\u0151rz\u00e9st, emellett a rend\u0151rs\u00e9g egy\u00fcttm\u0171k\u00f6dik a j\u00e1rv\u00e1ny\u00fcgyi szakemberekkel a kontaktkutat\u00e1sban is.\n\nA magyar-osztr\u00e1k \u00e9s a magyar-szlov\u00e9n hat\u00e1rellen\u0151rz\u00e9sek megkezd\u00e9se \u00f3ta ma reggelig \u00f6sszesen 11 437 magyar \u00e1llampolg\u00e1rt ellen\u0151riztek. Ebb\u0151l 166 az orsz\u00e1gba visszat\u00e9r\u0151 magyar \u00e1llampolg\u00e1r sz\u00e1m\u00e1ra hat\u00f3s\u00e1gi h\u00e1zi karant\u00e9nt rendeltek el, amelynek betart\u00e1s\u00e1t a rend\u0151rs\u00e9g ellen\u0151rzi. Ma reggelig 204 f\u0151vel szemben megtagadt\u00e1k az orsz\u00e1gba t\u00f6rt\u00e9n\u0151 bel\u00e9p\u00e9s lehet\u0151s\u00e9g\u00e9t.\nEgy\u00fattal el\u00e9rkezt\u00fcnk arra a szintre, hogy a j\u00e1rv\u00e1ny\u00fcgyi hat\u00f3s\u00e1goknak minden perc sz\u00e1m\u00edt, hogy a fert\u0151z\u00f6ttekkel szoros kapcsolatban \u00e1ll\u00f3 szem\u00e9lyeket miel\u0151bb felder\u00edts\u00e9k. A fert\u0151z\u00f6ttek sz\u00e1m\u00e1nak n\u00f6veked\u00e9s\u00e9vel \u00a0ugr\u00e1sszer\u0171en n\u0151 a j\u00e1rv\u00e1ny\u00fcgyi kontaktkutat\u00e1sok \u00e9s a tov\u00e1bbi potenci\u00e1lis fert\u0151z\u00f6ttek sz\u00e1ma is. Ez\u00e9rt a j\u00e1rv\u00e1ny\u00fcgyi kontaktkutat\u00e1sban a rend\u0151rs\u00e9g is szorosan egy\u00fcttm\u0171k\u00f6dik a j\u00e1rv\u00e1ny\u00fcgyi szakemberekkel \u00e9s az orsz\u00e1gos tisztif\u0151orvossal.\n\nEl\u0151zm\u00e9nyek:\u00a0https://koronavirus.gov.hu/cikkek/rendkivuli-kormanyintezkedesek-hatarellenorzes-beutazasi-tilalom-hatosagi-hazi-karanten\n\n"}]