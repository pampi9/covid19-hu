[{"date": "2020-03-19 18:19", "url": "https://koronavirus.gov.hu/cikkek/itt-vagyunk-az-utolso-orakban-amikor-atlephetunk-tomeges-fertozesek-iranyaba", "h1": "Itt vagyunk az utols\u00f3 \u00f3r\u00e1kban, amikor \u00e1tl\u00e9phet\u00fcnk a t\u00f6meges fert\u0151z\u00e9sek ir\u00e1ny\u00e1ba", "body": "\nA j\u00e1rv\u00e1ny m\u00e1sodik szakasz\u00e1ban vagyunk, teh\u00e1t csoportos fert\u0151z\u00e9sek fordulnak el\u0151 haz\u00e1nkban. M\u00e1r mindenhol az orsz\u00e1gban vannak fert\u0151z\u00e9sek, ez azt jelenti, hogy a v\u00edrus terjed tov\u00e1bb szem\u00e9lyes kontaktusok \u00fatj\u00e1n.\u00a0 Ez minden k\u00f6r\u00fcl\u00f6tt\u00fcnk l\u00e9v\u0151 orsz\u00e1gban m\u00e9g \u00edgy zajlott. Ne kergess\u00fck magunkat abban az ill\u00fazi\u00f3ba, hogy ez \u00e9ppen Magyarorsz\u00e1gon nem lesz \u00edgy - nyomat\u00e9kos\u00edtotta M\u00fcller Cec\u00edlia, orsz\u00e1gos tisztif\u0151orvos cs\u00fct\u00f6rt\u00f6ki sajt\u00f3t\u00e1j\u00e9koztat\u00f3j\u00e1n.\n\u00a0\n\nKisebb k\u00f6z\u00f6ss\u00e9gekben, szoros kontaktusban l\u00e9v\u0151k k\u00f6z\u00f6tt nagyon k\u00f6nny\u0171 ezt a betegs\u00e9get elkapni. \u00a0\u00dagyhogy felh\u00edvn\u00e1m a figyelmet arra, hogy valamennyi int\u00e9zked\u00e9s mellett, akkor lehet\u00fcnk csak sikeresek, hogyha ezt a magyar ember megfogadj\u00e1k, betartj\u00e1k a tan\u00e1csainkat \u00e9s egy emberk\u00e9nt az eg\u00e9sz orsz\u00e1g \u00e9rdek\u00e9ben most mindenki komolyan veszi \u00e9s cselekszik. Nem tudom elfogadni ebben a szitu\u00e1ci\u00f3ban sem a fegyelmezetlens\u00e9get, sem a humoriz\u00e1l\u00e1st, ennek nincs itt a helye.\n\nAz operat\u00edv t\u00f6rzs sajt\u00f3t\u00e1j\u00e9koztat\u00f3ja (2020. m\u00e1rcius 19.)\n\u00a0\n\nCsak k\u00f6z\u00f6sen tehet\u00fcnk a j\u00e1rv\u00e1ny lass\u00edt\u00e1s\u00e1\u00e9rt! Ossza meg vide\u00f3nkat!\nhttps://koronavirus.gov.hu/cikkek/csak-kozosen-tehetunk-jarvany-lassitasaert-ossza-meg-videonkat\n\n"}]