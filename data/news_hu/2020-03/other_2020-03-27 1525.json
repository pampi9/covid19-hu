[{"date": "2020-03-27 15:25", "url": "https://koronavirus.gov.hu/cikkek/munkahelyek-vedelmerol-szolo-tajekoztato-filmet-jelentet-meg-kormany", "h1": "A munkahelyek v\u00e9delm\u00e9r\u0151l sz\u00f3l\u00f3 t\u00e1j\u00e9koztat\u00f3 filmet jelentet meg a korm\u00e1ny", "body": "\nA korm\u00e1ny egy a munkahelyek v\u00e9delm\u00e9r\u0151l sz\u00f3l\u00f3 t\u00e1j\u00e9koztat\u00f3 filmet jelentet meg - jelentette be a Minisztereln\u00f6ki Kabinetiroda parlamenti \u00e1llamtitk\u00e1ra p\u00e9nteken a korm\u00e1ny Facebook-oldal\u00e1n.\n\nD\u00f6m\u00f6t\u00f6r Csaba hangs\u00falyozta, az\u00e9rt kell err\u0151l besz\u00e9lni\u00fck, mert a v\u00edrussal egy\u00fctt a k\u00e1ros gazdas\u00e1gi k\u00f6vetkezm\u00e9nyek is meg\u00e9rkeztek, a korm\u00e1ny pedig sz\u00e1mos d\u00f6nt\u00e9st hozott erre v\u00e1laszul.\nFelid\u00e9zte, a kabinet felf\u00fcggesztette a m\u00e1rcius 18. el\u0151tt k\u00f6t\u00f6tt hitelek t\u00f6rleszt\u00e9s\u00e9t, meghosszabb\u00edtotta a lej\u00e1r\u00f3 gyed- \u00e9s gyes-jogosults\u00e1gokat, felf\u00fcggesztette a kilakoltat\u00e1sokat \u00e9s az ad\u00f3v\u00e9grehajt\u00e1sokat, a legink\u00e1bb bajba jutott \u00e1gazatokban pedig a munk\u00e1ltat\u00f3knak nem kell j\u00e1rul\u00e9kot fizetni\u00fck.\n\nEmellett jelent\u0151s seg\u00edts\u00e9g, hogy t\u00f6bb t\u00edzezer kisad\u00f3z\u00f3 v\u00e1llalkoz\u00f3nak, kat\u00e1snak nem kell \u00e1tal\u00e1nyad\u00f3t fizetnie - tette hozz\u00e1.\nD\u00f6m\u00f6t\u00f6r Csaba al\u00e1h\u00fazta, a korm\u00e1ny azon dolgozik, hogy d\u00f6nt\u00e9sei r\u00e9szleteir\u0151l mindenki \u00e9rtes\u00fclj\u00f6n. \"Mert az, hogy vigy\u00e1zunk egym\u00e1sra, nemcsak az ember\u00e9letek, hanem a munkahelyek v\u00e9delm\u00e9re is vonatkozik\" - mondta.\n\u00a0\n\n\n"}]