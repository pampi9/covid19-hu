[{"date": "2020-03-31 12:36", "url": "https://koronavirus.gov.hu/cikkek/az-mgyosz-tamogatja-kormanyt-koronavirus-elleni-kuzdelemben", "h1": "Az MGYOSZ is t\u00e1mogatja a korm\u00e1nyt a koronav\u00edrus elleni k\u00fczdelemben", "body": "\nA koronav\u00edrus elleni v\u00e9dekez\u00e9s p\u00e9nz\u00fcgyi akci\u00f3csoportj\u00e1nak munk\u00e1j\u00e1t a Munkaad\u00f3k \u00e9s Gy\u00e1riparosok Orsz\u00e1gos Sz\u00f6vets\u00e9ge (MGYOSZ) is seg\u00edti a j\u00f6v\u0151ben \u2013 err\u0151l \u00e1llapodott meg Varga Mih\u00e1ly p\u00e9nz\u00fcgyminiszter \u00e9s Felcsuti Zsolt, a szervezet t\u00e1rseln\u00f6ke.\n\n\nAz MGYOSZ, mint az egyik legnagyobb hazai munkaad\u00f3i \u00e9rdekk\u00e9pviselet \u00e9s t\u00e1rszervei inform\u00e1ci\u00f3kkal \u00e9s javaslatokkal t\u00e1mogatj\u00e1k a gazdas\u00e1gv\u00e9delmi int\u00e9zked\u00e9sek kidolgoz\u00e1s\u00e1t.\nA korm\u00e1ny \u2013 ahogyan eddig is \u2013 minden egy\u00fcttm\u0171k\u00f6d\u00e9sre nyitott, \u00e9s minden javaslatot megvizsg\u00e1l az orsz\u00e1g- \u00e9s gazdas\u00e1gv\u00e9delmi int\u00e9zked\u00e9sek meghozatalakor. A gazdas\u00e1g v\u00e9delme \u00e9s \u00fajraind\u00edt\u00e1sa \u00e9rdek\u00e9ben arra van sz\u00fcks\u00e9g, hogy a v\u00e1ltoz\u00e1sokhoz igazodva a legmegfelel\u0151bb int\u00e9zked\u00e9sek sz\u00fclessenek meg, ez\u00e9rt fontos minden szakmai \u00e9s \u00e9rdekv\u00e9delmi szervezet, \u00edgy az MGYOSZ t\u00e1mogat\u00e1sa is.\nAz MGYOSZ a p\u00e9nz\u00fcgyi akci\u00f3csoporttal szorosan egy\u00fcttm\u0171k\u00f6dve olyan javaslatokat k\u00e9sz\u00edt el\u0151, amelyek lehet\u0151s\u00e9get biztos\u00edtanak min\u00e9l t\u00f6bb munkahely \u00e9s v\u00e1llalkoz\u00e1s megv\u00e9d\u00e9s\u00e9re.\n\u00a0\nForr\u00e1s:\u00a0P\u00e9nz\u00fcgyminiszt\u00e9rium\n\n"}]