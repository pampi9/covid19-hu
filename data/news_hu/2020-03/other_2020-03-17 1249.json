[{"date": "2020-03-17 12:49", "url": "https://koronavirus.gov.hu/cikkek/kovacs-zoltan-uj-fazisaba-lepett-vedekezes", "h1": "Kov\u00e1cs Zolt\u00e1n: \u00faj f\u00e1zis\u00e1ba l\u00e9pett a v\u00e9dekez\u00e9s", "body": "\n\u00daj f\u00e1zis\u00e1ba l\u00e9pett a koronav\u00edrus elleni v\u00e9dekez\u00e9s - nyilatkozta a nemzetk\u00f6zi kommunik\u00e1ci\u00f3\u00e9rt \u00e9s kapcsolatok\u00e9rt felel\u0151s \u00e1llamtitk\u00e1r, a kommunik\u00e1ci\u00f3s akci\u00f3csoport vezet\u0151je az operat\u00edv t\u00f6rzs keddi \u00fcl\u00e9se ut\u00e1n.\n\nKov\u00e1cs Zolt\u00e1n a Facebook-oldal\u00e1n k\u00f6zz\u00e9tett vide\u00f3j\u00e1ban elmondta: Orb\u00e1n Viktor minisztereln\u00f6k r\u00e9szv\u00e9tel\u00e9vel reggel 6 \u00f3rakor \u00fcl\u00e9sezett a koronav\u00edrus-fert\u0151z\u00e9s elleni v\u00e9dekez\u00e9s\u00e9rt felel\u0151s operat\u00edv t\u00f6rzs. Az \u00fcl\u00e9sen \u00e1ttekintett\u00e9k azokat az \u00faj fejlem\u00e9nyeket \u00e9s a rendelkez\u00e9sre \u00e1ll\u00f3 adatokat, amelyek nyom\u00e1n kijelenthet\u0151: a mai nappal a v\u00edrus terjed\u00e9se, az annak ellen\u00e9ben tett int\u00e9zked\u00e9sek \u00e9s a v\u00e9dekez\u00e9s \u00faj f\u00e1zis\u00e1ba l\u00e9pett. Folyamatosan, minden reggel \u00e1ttekintik az adatokat, megfogalmazz\u00e1k azokat a javaslatokat, konkr\u00e9t teend\u0151ket, amelyek az adatok f\u00e9ny\u00e9ben sz\u00fcks\u00e9gesek. Az\u00e9rt dolgozunk, hogy a magyar emberek eg\u00e9szs\u00e9g\u00e9t, a magyar emberek \u00e9let\u00e9nek a v\u00e9delm\u00e9t a lehet\u0151 legteljesebb k\u00f6rben \u00e9s a leghat\u00e9konyabb eszk\u00f6z\u00f6kkel tudjuk szolg\u00e1lni.\n\u00a0\n\u00a0\n\n\n"}]