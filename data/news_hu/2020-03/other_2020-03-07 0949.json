[{"date": "2020-03-07 09:49", "url": "https://koronavirus.gov.hu/cikkek/szijjarto-hat-magyar-hagyhatta-el-karantent-vilag-kulonbozo-pontjain", "h1": "Szijj\u00e1rt\u00f3: hat magyar hagyhatta el a karant\u00e9nt a vil\u00e1g k\u00fcl\u00f6nb\u00f6z\u0151 pontjain", "body": "\nHat magyar \u00e1llampolg\u00e1r hagyhatta el a koronav\u00edrus miatt elrendelt karant\u00e9nokat szombaton a vil\u00e1g k\u00fcl\u00f6nb\u00f6z\u0151 pontjain - k\u00f6z\u00f6lte Facebook-oldal\u00e1n Szijj\u00e1rt\u00f3 P\u00e9ter k\u00fclgazdas\u00e1gi \u00e9s k\u00fcl\u00fcgyminiszter.\n\nA t\u00e1rcavezet\u0151 szombati bejegyz\u00e9s\u00e9ben az \u00e1ll, a tenerifei sz\u00e1llod\u00e1ban tart\u00f3zkod\u00f3 k\u00e9t csal\u00e1d tesztje negat\u00edv lett, \u00edgy \u0151k a hajnali \u00f3r\u00e1kban m\u00e1r visszautaztak Magyarorsz\u00e1gra.\nHasonl\u00f3 a helyzet a cs\u00fct\u00f6rt\u00f6k\u00f6n Braz\u00edli\u00e1ban vizsg\u00e1lt magyar n\u0151vel, akin\u00e9l szint\u00e9n kiz\u00e1rt\u00e1k a fert\u0151z\u00e9st, ez\u00e9rt t\u00e1vozhatott a k\u00f3rh\u00e1zb\u00f3l.\nKiemelte, a magyar konzulok a vil\u00e1g minden t\u00e1j\u00e1n tov\u00e1bbra is folyamatosan nyomon k\u00f6vetik az esem\u00e9nyeket \u00e9s seg\u00edtenek a bajba ker\u00fclt \u00e1llampolg\u00e1roknak.\nK\u00f6z\u00f6lte, most egy Szingap\u00far fel\u00e9 tart\u00f3 turistahaj\u00f3ra figyelnek, amely - fed\u00e9lzet\u00e9n n\u00e9gy magyar \u00e1llampolg\u00e1rral - nem kapott kik\u00f6t\u00e9si enged\u00e9lyt sem Malajzia, sem Thaif\u00f6ld partjain\u00e1l koronav\u00edrus gyan\u00faja miatt. A fed\u00e9lzeten l\u00e9v\u0151k j\u00f3l vannak, t\u00fcnetmentesek \u00e9s minden lehets\u00e9ges seg\u00edts\u00e9get meg fognak kapni a szingap\u00fari nagyk\u00f6vets\u00e9gt\u0151l - \u00edrta Szijj\u00e1rt\u00f3 P\u00e9ter.\nForr\u00e1s: MTI\n\n"}]