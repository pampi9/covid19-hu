[{"date": "2020-03-13 18:37", "url": "https://koronavirus.gov.hu/cikkek/nemzeti-kozmuvek-felfuggeszti-kikapcsolasokat", "h1": "A Nemzeti K\u00f6zm\u0171vek felf\u00fcggeszti a kikapcsol\u00e1sokat", "body": "\nAz NKM Nemzeti K\u00f6zm\u0171vek felf\u00fcggeszti a kikapcsol\u00e1sokat a lakoss\u00e1gi \u00e1ram- \u00e9s f\u00f6ldg\u00e1zszolg\u00e1ltat\u00e1s ter\u00fclet\u00e9n a koronav\u00edrus miatt kialakult helyzetben, az int\u00e9zked\u00e9s visszavon\u00e1sig marad \u00e9rv\u00e9nyben.\n\nA t\u00e1j\u00e9koztat\u00e1s szerint a kikapcsol\u00e1s felf\u00fcggeszt\u00e9se nem csak a v\u00e9dend\u0151 fogyaszt\u00f3kat \u00e9rinti, hanem a 60 napon t\u00fali sz\u00e1mlatartoz\u00e1st felhalmoz\u00f3 lakoss\u00e1gi \u00fcgyfeleket is, de nem vonatkozik azokra, akik m\u00e1r ki vannak kapcsolva. A k\u00f6zlem\u00e9nyben a szolg\u00e1ltat\u00f3 hangs\u00falyozza, az NKM a biztons\u00e1g \u00e9rdek\u00e9ben minden t\u00e9ren cs\u00f6kkenteni k\u00edv\u00e1nja az \u00fcgyfelek \u00e9s a munkav\u00e1llal\u00f3k k\u00f6z\u00f6tti szem\u00e9lyes \u00e9rintkez\u00e9st. Arra k\u00e9rik az \u00fcgyfeleket, hogy az irod\u00e1k helyett v\u00e1lassz\u00e1k a telefonos \u00fcgyf\u00e9lszolg\u00e1latot, az online \u00fcgyf\u00e9lszolg\u00e1latot, vagy a mobilapplik\u00e1ci\u00f3kat, illetve a megkeres\u00e9seket \u00edr\u00e1sban is el lehet juttatni a t\u00e1rsas\u00e1g e-mail- \u00e9s postac\u00edm\u00e9re. A Nemzeti K\u00f6zm\u0171vek folyamatosan nyomon k\u00f6veti a j\u00e1rv\u00e1ny\u00fcgyi helyzettel kapcsolatos fejlem\u00e9nyeket, tov\u00e1bbi int\u00e9zked\u00e9st sz\u00fcks\u00e9g eset\u00e9n ennek ismeret\u00e9ben tesznek, ezekr\u0151l halad\u00e9ktalanul t\u00e1j\u00e9koztatj\u00e1k az \u00fcgyfeleket.\n\n\n"}]