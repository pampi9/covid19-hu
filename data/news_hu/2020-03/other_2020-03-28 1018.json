[{"date": "2020-03-28 10:18", "url": "https://koronavirus.gov.hu/cikkek/egyuttmukodes-fogyatekkal-elok-erdekvedelmi-szervezeteivel", "h1": "Egy\u00fcttm\u0171k\u00f6d\u00e9s a fogyat\u00e9kkal \u00e9l\u0151k \u00e9rdekv\u00e9delmi szervezeteivel", "body": "\nA fogyat\u00e9kos emberek sz\u00e1m\u00e1ra is elengedhetetlen, hogy megfelel\u0151 inform\u00e1ci\u00f3khoz juthassanak, cs\u00f6kkenteni kell\u00a0az inform\u00e1ci\u00f3 hi\u00e1nyb\u00f3l ad\u00f3d\u00f3 esetleges p\u00e1nikhelyzetek kialakul\u00e1s\u00e1nak lehet\u0151s\u00e9g\u00e9t.\n\n\nA koronav\u00edrus j\u00e1rv\u00e1ny t\u00f6bb olyan t\u00e1rsadalmi csoportot is \u00e9rinthet, amelyek tagjai \u00e1llami beavatkoz\u00e1sok n\u00e9lk\u00fcl m\u00e9lt\u00e1nytalan, vagy ak\u00e1r \u00e9letet vesz\u00e9lyeztet\u0151 helyzetbe ker\u00fclhetnek. Kiemelt figyelemben kell r\u00e9szes\u00edteni az otthonukban \u00e9l\u0151 fogyat\u00e9kos embereket \u00e9s csal\u00e1djaikat. A fogyat\u00e9kos emberek v\u00e9delme a t\u00e1rsadalom k\u00f6z\u00f6s \u00fcgye, ez\u00e9rt az EMMI Int\u00e9zked\u00e9si Tervet k\u00e9sz\u00edtett, melynek v\u00e9grehajt\u00e1sa a helyi \u00f6nkorm\u00e1nyzatok mellett t\u00f6bb miniszt\u00e9rium, szakter\u00fclet egy\u00fcttm\u0171k\u00f6d\u00e9s\u00e9t is felt\u00e9telezi.\nA\u00a0fogyat\u00e9kos szem\u00e9lyeket k\u00e9pvisel\u0151 \u00e9rdekv\u00e9delmi szervezetek saj\u00e1t honlapjaikon \u2013 a fogyat\u00e9kos emberek sz\u00e1m\u00e1ra \u00e9rtelmezhet\u0151 m\u00f3don \u2013 teszik k\u00f6zz\u00e9 a hivatalos honlapokon (pl.\u00a0https://koronavirus.gov.hu/\u00a0) megjelen\u0151 inform\u00e1ci\u00f3kat. Fontos c\u00e9l, hogy ezek az \u00e9rtelmezhet\u0151 inform\u00e1ci\u00f3k a lehet\u0151 legt\u00f6bb csatorn\u00e1n kereszt\u00fcl eljussanak a fogyat\u00e9kos emberekhez \u00e9s k\u00f6zvetlen k\u00f6rnyezet\u00fckh\u00f6z.\nAz egy\u00fcttm\u0171k\u00f6d\u0151 szervezetek list\u00e1ja:\nMagyar Vakok \u00e9s Gyeng\u00e9nl\u00e1t\u00f3k Orsz\u00e1gos Sz\u00f6vets\u00e9ge:\u00a0http://www.mvgyosz.hu\nSiketvakok Orsz\u00e1gos Egyes\u00fclete:\u00a0http://siketvak.hu/\n\u00c9rtelmi Fogyat\u00e9koss\u00e1ggal \u00c9l\u0151k \u00e9s Seg\u00edt\u0151ik Orsz\u00e1gos \u00c9rdekv\u00e9delmi Sz\u00f6vets\u00e9ge:\u00a0http://efoesz.hu/\nMozg\u00e1skorl\u00e1tozottak Egyes\u00fcleteinek Orsz\u00e1gos Sz\u00f6vets\u00e9ge:\u00a0http://www.meosz.hu/\nAutist\u00e1k Orsz\u00e1gos Sz\u00f6vets\u00e9ge:\u00a0http://aosz.hu/\nSiketek \u00e9s Nagyothall\u00f3k Orsz\u00e1gos Sz\u00f6vets\u00e9ge:\u00a0https://sinosz.hu/\nNemzeti Fogyat\u00e9koss\u00e1g\u00fcgyi- \u00e9s Szoci\u00e1lpolitikai K\u00f6zpont K\u00f6zhaszn\u00fa Nonprofit Kft.:\u00a0https://fszk.hu/\n\u00c9rtelmi S\u00e9r\u00fclteket Szolg\u00e1l\u00f3 T\u00e1rsadalmi Szervezetek \u00e9s Alap\u00edtv\u00e1nyok Orsz\u00e1gos Sz\u00f6vets\u00e9ge:\u00a0http://eta-szov.hu/\n\u00a0\nForr\u00e1s: EMMI\n\n"}]