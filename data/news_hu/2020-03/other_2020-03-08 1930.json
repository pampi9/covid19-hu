[{"date": "2020-03-08 19:30", "url": "https://koronavirus.gov.hu/cikkek/egesz-kozep-europaban-no-fertozottek-szama", "h1": "Eg\u00e9sz K\u00f6z\u00e9p-Eur\u00f3p\u00e1ban n\u0151 a fert\u0151z\u00f6ttek sz\u00e1ma", "body": "\nAz Operat\u00edv T\u00f6rzs vas\u00e1rnapi t\u00e1j\u00e9koztat\u00f3j\u00e1n k\u00f6z\u00f6lt adatok szerint a koronav\u00edrus-fert\u0151z\u00f6ttek sz\u00e1ma:\n\nAusztri\u00e1ban 104\nCsehorsz\u00e1gban 26\nHorv\u00e1torsz\u00e1gban 12\nRom\u00e1ni\u00e1ban 13\nSzlov\u00e9ni\u00e1ban 12\nLengyelorsz\u00e1gban 6\nSzerbi\u00e1ban 1\nUkrajn\u00e1ban 1\nMagyarorsz\u00e1gon tov\u00e1bbra is egyedi esetek vannak, a c\u00e9l a csoportos megbeteged\u00e9sek megel\u0151z\u00e9se.\nMagyarorsz\u00e1gon ma 7 \u00faj koronav\u00edrus-fert\u0151z\u00f6ttet tartanak nyilv\u00e1n, k\u00f6z\u00fcl\u00fck 4 ir\u00e1ni, 1 brit, \u00e9s 2 magyar \u00e1llampolg\u00e1rt.\n\nAz els\u0151 k\u00e9t fert\u0151z\u00f6tt k\u00e9t ir\u00e1ni egyetemista, egyik\u00fck egy gy\u00f3gyszer\u00e9szhallgat\u00f3, a m\u00e1sik a Szent Istv\u00e1n Egyetem hallgat\u00f3ja. A harmadik beteg egy brit f\u00e9rfi, aki Debrecenben \u00e9l \u00e9s gyakran j\u00e1rt Mil\u00e1n\u00f3ba. A negyedikre kontaktkutat\u00e1sok sor\u00e1n tal\u00e1ltak r\u00e1, \u0151 az ir\u00e1ni gy\u00f3gyszer\u00e9szhallgat\u00f3 bar\u00e1tn\u0151je. Az \u00f6t\u00f6dik beteg egy 70 \u00e9ves magyar, s\u00falyosan beteg f\u00e9rfi. A hatodik fert\u0151z\u00f6tt egy 22 \u00e9ves ir\u00e1ni f\u00e9rfi, aki a Magyarorsz\u00e1gon els\u0151k\u00e9nt diagnosztiz\u00e1lt ir\u00e1ni gy\u00f3gyszer\u00e9szhallgat\u00f3val egy\u00fctt egy sz\u00fclet\u00e9snapi partin vett r\u00e9szt. A hetedik beteg a brit f\u00e9rfi 59 \u00e9ves magyar feles\u00e9ge.\n\nM\u00fcller Cec\u00edlia\u00a0orsz\u00e1gos tisztif\u0151orvos ismertette: a\u00a07 fert\u0151z\u00f6tt k\u00f6z\u00fcl 6-ot Budapesten, a Szent L\u00e1szl\u00f3 K\u00f3rh\u00e1zban \u00e1polnak, m\u00edg egy beteg, a brit f\u00e9rfi a debreceni Ken\u00e9zy Gyula K\u00f3rh\u00e1zban van. \u00c1llapotuk kiel\u00e9g\u00edt\u0151, egyed\u00fcl az id\u0151s, alapbetegs\u00e9gekkel k\u00fczd\u0151 70 \u00e9ves magyar f\u00e9rfi eg\u00e9szs\u00e9gi \u00e1llapota nem j\u00f3, \u0151t intenz\u00edv oszt\u00e1lyon \u00e1polj\u00e1k\n"}]