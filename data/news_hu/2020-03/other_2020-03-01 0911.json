[{"date": "2020-03-01 09:11", "url": "https://koronavirus.gov.hu/cikkek/tanacsok", "h1": "Tan\u00e1csok", "body": "\nSzakemberek tan\u00e1csai\n\n1)\u00a0\u00a0 \u00a0Tartsa be az alapvet\u0151 higi\u00e9ni\u00e1s szab\u00e1lyokat! A legfontosabb a gyakori, alapos, szappanos k\u00e9zmos\u00e1s, vagy legal\u00e1bb 60% alkoholtartalm\u00fa k\u00e9zfert\u0151tlen\u00edt\u0151 haszn\u00e1lata. K\u00fcl\u00f6n\u00f6sen javasolt mosd\u00f3 haszn\u00e1ltat\u00e1t k\u00f6vet\u0151en \u00e9s \u00e9tkez\u00e9s el\u0151tt.\n2)\u00a0\u00a0 \u00a0Ne utazzon \u00faj koronav\u00edrus-j\u00e1rv\u00e1nnyal \u00e9rintett ter\u00fcletre \u2013 utaz\u00e1sa tervez\u00e9s\u00e9n\u00e9l vegye figyelembe azokat az orsz\u00e1gokat is, melyeken \u00e1tutazik.\n3)\u00a0\u00a0 \u00a0Amennyiben az utaz\u00e1s mellett d\u00f6nt, regisztr\u00e1ljon a Konzuli Szolg\u00e1latn\u00e1l.\n4)\u00a0\u00a0 \u00a0Amennyiben \u00faj koronav\u00edrus-j\u00e1rv\u00e1nnyal \u00e9rintett ter\u00fcletr\u0151l \u00e9rkezik haza, \u00e9s ezt k\u00f6vet\u0151en a betegs\u00e9g t\u00fcneteit \u00e9szleli mag\u00e1n, halad\u00e9ktalanul h\u00edvja fel h\u00e1ziorvos\u00e1t, vagy a Nemzeti N\u00e9peg\u00e9szs\u00e9g\u00fcgyi K\u00f6zpont ingyenesen h\u00edvhat\u00f3 z\u00f6ldsz\u00e1mai (06-80-277-455 vagy 06-80-277-456) valamelyik\u00e9t! Amennyiben nem felt\u00e9tlen\u00fcl sz\u00fcks\u00e9ges, emberek k\u00f6z\u00e9, orvosi v\u00e1r\u00f3ba ne menjen, t\u00f6megk\u00f6zleked\u00e9st ne haszn\u00e1ljon, maradjon otthon!\n5)\u00a0\u00a0 \u00a0Amennyiben - \u00e1llampolg\u00e1rs\u00e1g\u00e1t\u00f3l f\u00fcggetlen\u00fcl - ismert \u00d6n el\u0151tt olyan ember, aki \u00faj koronav\u00edrus-j\u00e1rv\u00e1nnyal \u00e9rintett ter\u00fcleten j\u00e1rt, \u00e9s \u00e9szleli mag\u00e1n a betegs\u00e9g t\u00fcneteit, h\u00edvja fel a figyelm\u00e9t arra, hogy ne menjen k\u00f6z\u00f6ss\u00e9gbe, \u00e9s halad\u00e9ktalanul k\u00e9rjen orvosi seg\u00edts\u00e9get telefonon.\n6)\u00a0\u00a0 \u00a0M\u0171k\u00f6dj\u00f6n egy\u00fctt a hat\u00f3s\u00e1gokkal.\n\n"}]