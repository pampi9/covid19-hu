[{"date": "2020-03-12 18:46", "url": "https://koronavirus.gov.hu/cikkek/felhivas-az-idosekhez-es-csaladtagjaikhoz", "h1": "Felh\u00edv\u00e1s az id\u0151sekhez \u00e9s csal\u00e1dtagjaikhoz!", "body": "\nA koronav\u00edrus-j\u00e1rv\u00e1ny az id\u0151sekre jelenti a legnagyobb vesz\u00e9lyt.\u00a0\u00a0\u00a0Ez\u00e9rt\u00a0arra k\u00e9rj\u00fck \u0151ket, hogy fogadjanak meg n\u00e9h\u00e1ny fontos tan\u00e1csot, amivel jelent\u0151sen cs\u00f6kkenthet\u0151 a fert\u0151z\u00e9s vesz\u00e9lye. \u00a0\n\n\u00d8\u00a0\u00a0Ker\u00fclj\u00e9k azokat a helyeket, ahol sokan vannak, k\u00fcl\u00f6n\u00f6sen a z\u00e1rt tereket,\u00a0\u00a0a\u00a0csoportos rendezv\u00e9nyeket, \u00e9s lehet\u0151s\u00e9g szerint a t\u00f6megk\u00f6zleked\u00e9st! \u00a0\n\u00d8\u00a0\u00a0Ker\u00fclj\u00e9k\u00a0az \u00e9rintkez\u00e9st l\u00e1zas betegekkel,\u00a0vagy olyan hozz\u00e1tartoz\u00f3val, aki k\u00f6h\u00f6g, t\u00fcssz\u00f6g, l\u00e1zas!\u00a0\n\u00d8\u00a0\u00a0Gyakran \u00e9s alaposan mossanak kezet, szappannal \u00e9s v\u00edzzel!\n\u00d8\u00a0\u00a0Ker\u00fclj\u00e9k\u00a0a puszit, az \u00f6lel\u00e9st, \u00e9s a k\u00e9zfog\u00e1st!\n\u00d8\u00a0\u00a0Szell\u0151ztessenek\u00a0gyakran!\n\u00d8\u00a0\u00a0Egyenek sok gy\u00fcm\u00f6lcs\u00f6t, z\u00f6lds\u00e9get \u00e9s vitamind\u00fas \u00e9teleket!\n\u00d8\u00a0\u00a0Ha t\u00fcneteik vannak (p\u00e9ld\u00e1ul l\u00e1z, sz\u00e1razk\u00f6h\u00f6g\u00e9s, izomf\u00e1jdalom),\u00a0akkor\u00a0ne szem\u00e9lyesen menjenek a h\u00e1zirorvoshoz, hanem\u00a0telefonon h\u00edvj\u00e1k a\u00a0 h\u00e1ziorvosukat!\n\nFontos, hogy a csal\u00e1dtagok is most jobban figyeljenek az id\u0151s hozz\u00e1tartoz\u00f3ikra!\nHa pl. valamely csal\u00e1dtag (unoka, gyerek) a k\u00f6zelm\u00faltban\u00a0 k\u00fclf\u00f6ldi fert\u0151z\u00f6tt ter\u00fcleten j\u00e1rt vagy el\u0151fordulhat, hogy valaki olyannal \u00e9rintkezett, aki fert\u0151z\u00f6tt, \u00a0most lehet\u0151s\u00e9g szerint ker\u00fclje\u00a0 az \u00e9rintkez\u00e9st id\u0151sebb sz\u00fcleivel, nagysz\u00fcleivel!\nVigy\u00e1zzunk egym\u00e1sra! Vigy\u00e1zzunk az id\u0151sekre!\n\nVide\u00f3:\nhttps://www.youtube.com/watch?v=7uXhae1NZb4&feature=youtu.be&fbclid=IwAR07OXN3NopwhfbgeazCXHotpGVwQtOnAJWAxAI2fyR-tvXuFeSHz5z9cvg\n\n\n"}]