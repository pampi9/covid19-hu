[{"date": "2020-03-29 13:04", "url": "https://koronavirus.gov.hu/cikkek/kormany-telefonon-tajekoztat-kijarasi-korlatozasrol", "h1": "A korm\u00e1ny telefonon is t\u00e1j\u00e9koztat a kij\u00e1r\u00e1si korl\u00e1toz\u00e1sr\u00f3l", "body": "\nA korm\u00e1ny \u00e1tfog\u00f3 t\u00e1j\u00e9koztat\u00f3 akci\u00f3t ind\u00edtott annak \u00e9rdek\u00e9ben, hogy minden magyar \u00e1llampolg\u00e1r \u00e9rtes\u00fclj\u00f6n a kij\u00e1r\u00e1si korl\u00e1toz\u00e1s legfontosabb r\u00e9szleteir\u0151l.\n\nA kabinet telev\u00edzi\u00f3s kisfilmek, k\u00fclter\u00fcleti plak\u00e1tok \u00e9s internetes vide\u00f3k k\u00f6zz\u00e9t\u00e9tel\u00e9n t\u00fal telefonh\u00edv\u00e1sok seg\u00edts\u00e9g\u00e9vel is megkeresi a magyar \u00e1llampolg\u00e1rokat.\n\nA korm\u00e1ny ezekben a hangh\u00edv\u00e1sokban arra h\u00edvja fel a figyelmet, hogy a koronav\u00edrus m\u00e1r az orsz\u00e1g b\u00e1rmely pontj\u00e1n jelen lehet, ez\u00e9rt tov\u00e1bb kell cs\u00f6kkenten\u00fcnk a szem\u00e9lyes \u00e9rintkez\u00e9sek sz\u00e1m\u00e1t. A lak\u00f3helyet csak alapos indokkal lehet elhagyni. A kabinet arra is felh\u00edvja a figyelmet, hogy a 65 \u00e9vn\u00e9l id\u0151sebb \u00e1llampolg\u00e1rok csak 9 \u00e9s 12 \u00f3ra k\u00f6z\u00f6tt l\u00e1togathatj\u00e1k az \u00e9lelmiszerboltokat, piacokat \u00e9s gy\u00f3gyszert\u00e1rakat, \u00e9s ezeken a helyeken ebben az id\u0151szakban m\u00e1sok nem tart\u00f3zkodhatnak. A hangh\u00edv\u00e1sban az is elhangzik, hogy ezek a szab\u00e1lyok a j\u00e1rv\u00e1ny lelass\u00edt\u00e1s\u00e1t c\u00e9lozz\u00e1k.\n\n"}]