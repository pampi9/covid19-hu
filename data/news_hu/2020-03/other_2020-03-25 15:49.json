[{"date": "2020-03-25 15:49", "url": "https://koronavirus.gov.hu/cikkek/kormany-megtiltotta-egy-koronavirus-betegek-gyogyitasahoz-hasznalt-gyogyszeralapanyag", "h1": "A korm\u00e1ny megtiltotta egy, a koronav\u00edrus-betegek gy\u00f3gy\u00edt\u00e1s\u00e1hoz haszn\u00e1lt gy\u00f3gyszeralapanyag kivitel\u00e9t", "body": "\nA korm\u00e1ny \u00fajabb rendk\u00edv\u00fcli int\u00e9zked\u00e9st hozott a magyar emberek eg\u00e9szs\u00e9g\u00fcgyi ell\u00e1t\u00e1sa v\u00e9delme \u00e9rdek\u00e9ben a vesz\u00e9lyhelyzet idej\u00e9re. Megtiltotta egy a koronav\u00edrus-betegek gy\u00f3gy\u00edt\u00e1s\u00e1ban alkalmazott gy\u00f3gyszeralapanyag kivitel\u00e9t Magyarorsz\u00e1gr\u00f3l. \n\nA most megjelent korm\u00e1nyrendelet szerint a vesz\u00e9lyhelyzet idej\u00e9n tilos hydroxychloroquine-sulfate hat\u00f3anyagot, valamint ilyen hat\u00f3anyagot tartalmaz\u00f3 gy\u00f3gyszert \u00e9s gy\u00f3gyszergy\u00e1rt\u00e1s k\u00f6ztes term\u00e9k\u00e9t Magyarorsz\u00e1gr\u00f3l kereskedelmi forgalomban kivinni. Ezt az alapanyagot olyan gy\u00f3gyszer el\u0151\u00e1ll\u00edt\u00e1s\u00e1ra haszn\u00e1lj\u00e1k, amelyet a koronav\u00edrus-betegek kezel\u00e9se sor\u00e1n is alkalmaznak m\u00e1r t\u00f6bb orsz\u00e1gban is. Miut\u00e1n Magyarorsz\u00e1g a vil\u00e1g egyik legnagyobb export\u0151re ennek az alapanyagnak, most els\u0151 a magyar lakoss\u00e1g v\u00e9delme \u00e9s gy\u00f3gyszerell\u00e1t\u00e1s\u00e1nak biztos\u00edt\u00e1sa.\n\nKorm\u00e1nyzati T\u00e1j\u00e9koztat\u00e1si K\u00f6zpont\n\n\n\n"}]