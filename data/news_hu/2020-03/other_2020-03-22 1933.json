[{"date": "2020-03-22 19:33", "url": "https://koronavirus.gov.hu/cikkek/barki-lehet-virushordozo", "h1": "B\u00e1rki lehet v\u00edrushordoz\u00f3", "body": "\nSokan jelzik, hogy azt tapasztalj\u00e1k a k\u00f6rnyezet\u00fckben, hogy vannak, akik az id\u0151sekre haragosak. Fontos tudni, hogy b\u00e1rki - a gyerekek, a fiatalok, a k\u00f6z\u00e9pkor\u00faak, f\u00e9rfiak \u00e9s n\u0151k \u2013 is lehetnek v\u00edrushordoz\u00f3k, akik terjesztik a v\u00edrust. S\u0151t, a fiatalabbak is megbetegedhetnek, jelenleg is van 40-es \u00e9veiben j\u00e1r\u00f3 s\u00falyos, intenz\u00edv ell\u00e1t\u00e1sra szorul\u00f3 magyar beteg. \n\nA koronav\u00edrus ugyanakkor az id\u0151s \u00e9s kr\u00f3nikus betegekre a legvesz\u00e9lyesebb. Az id\u0151skor \u00f6nmag\u00e1ban is kock\u00e1zati csoportot jelent. Az els\u0151 magyar elhunytak is mind id\u0151sek.\u00a0 Az id\u0151sekre emiatt nem haragudni kell, hanem seg\u00edteni \u0151ket a meg\u00e9rt\u00e9sben, hogy most maradjanak otthon. Tudjuk, hogy ez t\u0151l\u00fck is nagy \u00e1ldozatot \u00e9s meg\u00e9rt\u00e9st k\u00edv\u00e1n, hiszen legt\u00f6bben k\u00f6z\u00fcl\u00fck soha nem \u00e9ltek m\u00e9g \u00e1t hasonl\u00f3 vil\u00e1gj\u00e1rv\u00e1nyt \u00e9s neh\u00e9z meg\u00e9rteni\u00fck, hogy most egy l\u00e1thatatlan ellens\u00e9ggel szemben k\u00fczd\u00fcnk.\n\u201eF\u00e9ltj\u00fck \u0151ket \u00e9s pr\u00f3b\u00e1ljuk elk\u00fcl\u00f6n\u00edteni \u0151ket att\u00f3l a vesz\u00e9lyt\u0151l, amely r\u00e1juk leselkedik. K\u00e9rek sz\u00e9pen sokkal nagyobb emp\u00e1ti\u00e1t a t\u00e1rsadalom r\u00e9sz\u00e9r\u0151l, a fiatalok r\u00e9sz\u00e9r\u0151l is\u201d \u2013 mondta M\u00fcller Cec\u00edlia orsz\u00e1gos tisztif\u0151orvos.\n\u00d6n is seg\u00edtheti a j\u00e1rv\u00e1ny f\u00e9kez\u00e9s\u00e9t, az id\u0151sek v\u00e9delm\u00e9t! Ossza meg! Nyomtassa ki! Rakja ki!\nhttps://koronavirus.gov.hu/cikkek/segitheti-jarvany-fekezeset-az-idosek-vedelmet-ossza-meg-nyomtassa-ki-rakja-ki\n\n\n\n"}]