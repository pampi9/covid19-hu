[{"date": "2020-03-18 21:25", "url": "https://koronavirus.gov.hu/cikkek/az-orszagban-mar-barhol-jelen-lehet-virus-magyar-emberek-fegyelmezettsegere-van-most-szukseg", "h1": "Az orsz\u00e1gban m\u00e1r b\u00e1rhol jelen lehet a v\u00edrus \u2013 A magyar emberek fegyelmezetts\u00e9g\u00e9re van most sz\u00fcks\u00e9g", "body": "\nDr. M\u00fcller Cec\u00edlia orsz\u00e1gos tisztif\u0151orvos ma is felh\u00edvta a figyelmet arra, a csoportos megbeteged\u00e9sek szakasz\u00e1hoz \u00e9rt\u00fcnk, amikor k\u00f6z\u00f6ss\u00e9gben terjed a fert\u0151z\u00e9s.\u00a0Magyarorsz\u00e1gon is m\u00e1r b\u00e1rhol jelen lehet a v\u00edrus. A korm\u00e1ny, az Operat\u00edv T\u00f6rzs, az eg\u00e9szs\u00e9g\u00fcgy, a rend\u0151rs\u00e9g, a j\u00e1rv\u00e1ny\u00fcgy mindent megtesz a maga eszk\u00f6zeivel, de legink\u00e1bb a magyar emberek fegyelmezetts\u00e9g\u00e9re \u00e9s felel\u0151s viselked\u00e9s\u00e9re van sz\u00fcks\u00e9g, hogy lelass\u00edtsuk a j\u00e1rv\u00e1nyt.\n\nMindegyik int\u00e9zked\u00e9s azt a c\u00e9lt szolg\u00e1lja, hogy lelass\u00edtsuk a j\u00e1rv\u00e1ny terjed\u00e9s\u00e9t, lehet\u0151leg \u201eellapos\u00edtsuk a j\u00e1rv\u00e1nyg\u00f6rb\u00e9t,\u201d azaz a megbeteged\u00e9seknek a sz\u00e1m\u00e1t pr\u00f3b\u00e1ljuk meg cs\u00f6kkenteni, illetve azokat a s\u00falyos megbeteged\u00e9seket megakad\u00e1lyozni, ami els\u0151sorban a magas kock\u00e1zati csoportokat (id\u0151sek, kr\u00f3nikus betegek) \u00e9rintheti.\u00a0\n\n\u201eMost kifejezetten a lakoss\u00e1g seg\u00edts\u00e9g\u00e9t k\u00e9rem. Nagyon fontos, rendk\u00edv\u00fcli m\u00e9rt\u00e9kben szeretn\u00e9m fokozottan hangs\u00falyozni, hogy azokat a tan\u00e1csokat, amik elhangzanak, k\u00e9rem, hogy tarts\u00e1k be\u201d - nyomat\u00e9kos\u00edtotta az orsz\u00e1gos tiszti f\u0151orvos.\nMindenki vegye nagyon komolyan a j\u00e1rv\u00e1nyt, mert itt van az az id\u0151pont, amikor a csoportos terjed\u00e9s lehet\u0151s\u00e9ge adott, az eg\u00e9sz orsz\u00e1g ter\u00fclet\u00e9r\u0151l vannak igazolt eseteink, amelyeket beazonos\u00edtottunk.\nCsak k\u00f6z\u00f6sen tehet\u00fcnk a j\u00e1rv\u00e1ny lass\u00edt\u00e1s\u00e1\u00e9rt! Ossza meg vide\u00f3nkat!\nhttps://koronavirus.gov.hu/cikkek/csak-kozosen-tehetunk-jarvany-lassitasaert-ossza-meg-videonkat\n\n"}]