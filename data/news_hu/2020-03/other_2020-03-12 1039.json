[{"date": "2020-03-12 10:39", "url": "https://koronavirus.gov.hu/cikkek/ujabb-3-szemelynel-diagnosztizaltak-uj-koronavirus-fertozest", "h1": "\u00dajabb 3 szem\u00e9lyn\u00e9l diagnosztiz\u00e1ltak \u00faj koronav\u00edrus-fert\u0151z\u00e9st", "body": "\n16-ra n\u0151tt a Magyarorsz\u00e1gon diagnosztiz\u00e1lt \u00faj koronav\u00edrussal fert\u0151z\u00f6ttek sz\u00e1ma. Egy ir\u00e1ni \u00e9s k\u00e9t magyar \u00e1llampolg\u00e1rn\u00e1l mutatt\u00e1k ki az \u00faj koronav\u00edrus-fert\u0151z\u00e9st (COVID-19).\n\nEgy, a Szent J\u00e1nos k\u00f3rh\u00e1zban m\u00e1r napok \u00f3ta elk\u00fcl\u00f6n\u00edtett magyar n\u0151n\u00e9l, egy \u00fajabb - a Szent L\u00e1szl\u00f3 k\u00f3rh\u00e1zban megfigyel\u00e9s alatt \u00e1ll\u00f3 -\u00a0 ir\u00e1ni di\u00e1kn\u00e1l (az els\u0151 ir\u00e1ni beteg kontaktj\u00e1n\u00e1l), \u00e9s egy a napokban Izraelben j\u00e1rt magyar f\u00e9rfin\u00e9l mutatt\u00e1k ki a COVID-19 fert\u0151z\u00e9st.\n\nAz orsz\u00e1gos tisztif\u0151orvos \u00e1ltal kiadott elj\u00e1r\u00e1srendnek megfelel\u0151en az \u0151 eset\u00fckben is halad\u00e9ktalanul megkezd\u0151dik a j\u00e1rv\u00e1ny\u00fcgyi vizsg\u00e1lat \u00e9s kontaktkutat\u00e1s.\nVel\u00fck egy\u00fctt haz\u00e1nkban eddig 16 \u00faj koronav\u00edrus-fert\u0151z\u00f6ttet tartanak nyilv\u00e1n, k\u00f6z\u00fcl\u00fck 9 ir\u00e1ni, 1 brit, \u00e9s 6 magyar \u00e1llampolg\u00e1r.\n\u00cdgy zajlik a kontaktkutat\u00e1s: https://koronavirus.gov.hu/cikkek/nnk-igy-zajlik-kontaktvizsgalat\n\n"}]