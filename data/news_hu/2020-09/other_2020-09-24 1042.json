[{"date": "2020-09-24 10:42", "url": "https://koronavirus.gov.hu/cikkek/orban-viktor-es-pinter-sandor-meglatogatta-szent-laszlo-korhazat", "h1": "Orb\u00e1n Viktor \u00e9s Pint\u00e9r S\u00e1ndor megl\u00e1togatta a Szent L\u00e1szl\u00f3 K\u00f3rh\u00e1zat", "body": "\nVill\u00e1ml\u00e1togat\u00e1st tett szerda este a Szent L\u00e1szl\u00f3 K\u00f3rh\u00e1zban Orb\u00e1n Viktor minisztereln\u00f6k \u00e9s Pint\u00e9r S\u00e1ndor bel\u00fcgyminiszter - der\u00fclt ki abb\u00f3l a vide\u00f3b\u00f3l, amelyet a Facebookon osztottak meg.\n\n\nA vide\u00f3 szerint a minisztereln\u00f6k az \u00fcgyeletes f\u0151orvossal besz\u00e9lt, aki elmondta, hogy az ambul\u00e1nsbeteg-forgalommal meg tudnak birk\u00f3zni, de nagyon sokan \u00e9rkeznek koronav\u00edrus-sz\u0171r\u00e9sre.\n\u00a0\u00a0\u00a0\u00a0Orb\u00e1n Viktort v\u00e9gigk\u00eds\u00e9rt\u00e9k az int\u00e9zm\u00e9ny udvar\u00e1n fel\u00e1ll\u00edtott t\u00e1bori k\u00f3rh\u00e1zi s\u00e1trak mellett is.\n\u00a0\u00a0\u00a0\u00a0Egy m\u00e1sik orvos elmondta, hogy rem\u00e9nyeik szerint 180-ra b\u0151v\u00edtik a rendelkez\u00e9sre \u00e1ll\u00f3 \u00e1gyak sz\u00e1m\u00e1t.\n\u00a0\u00a0\u00a0\u00a0A Szent L\u00e1szl\u00f3 K\u00f3rh\u00e1zban 140 \u00e1gy \u00e1ll k\u00e9szen a koronav\u00edrusos betegek kezel\u00e9s\u00e9re.\n\nMTI 2020. szeptember 24.\n\n"}]