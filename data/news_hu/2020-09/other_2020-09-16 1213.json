[{"date": "2020-09-16 12:13", "url": "https://koronavirus.gov.hu/cikkek/szlavik-sulyos-szovodmenyeket-hagyhat-hatra-virus", "h1": "Szl\u00e1vik: s\u00falyos sz\u00f6v\u0151dm\u00e9nyeket hagyhat h\u00e1tra a v\u00edrus", "body": "\nS\u00falyos sz\u00f6v\u0151dm\u00e9nyeket hagyhat h\u00e1tra a\u00a0koronav\u00edrus, a kigy\u00f3gyult emberekn\u00e9l sok esetben sz\u00edvbetegs\u00e9g, izomrendszert \u00e9rint\u0151 faradts\u00e1g, k\u00fcl\u00f6nb\u00f6z\u0151 alv\u00e1szavarok \u00e9s \u00e1ltal\u00e1nos gyenges\u00e9g jelentkezik - mondta a D\u00e9l-pesti Centrumk\u00f3rh\u00e1z infektol\u00f3giai oszt\u00e1ly\u00e1nak f\u0151orvosa szerd\u00e1n az M1 aktu\u00e1lis csatorn\u00e1n.\n\n\nSzl\u00e1vik J\u00e1nos hozz\u00e1tette: az esetek k\u00f6r\u00fclbel\u00fcl 40 sz\u00e1zal\u00e9kban jelentkeznek ilyen t\u00fcnetek.\n\u00a0\u00a0\u00a0\u00a0Ez is mutatja, hogy ez a v\u00edrus nemcsak a t\u00fcd\u0151t t\u00e1madja, hanem szinte valamennyi szervrendszert - hangs\u00falyozta.\n\u00a0\u00a0\u00a0\u00a0Az adatok szerint a\u00a0koronav\u00edrusb\u00f3l felgy\u00f3gyultak jelent\u0151s r\u00e9sze m\u00e9g h\u00f3napokig f\u00e1radts\u00e1gra panaszkodik - mondta, megjegyezve, hogy a gy\u00f3gyultak t\u00fcd\u0151kapacit\u00e1s\u00e1nak szintje gyakran nem \u00e1ll vissza az eredetire. Az intenz\u00edv oszt\u00e1lyra ker\u00fclt emberekn\u00e9l poszttraum\u00e1s stressz szindr\u00f3ma is jelentkezhet - f\u0171zte hozz\u00e1.\n\u00a0\u00a0\u00a0\u00a0Szl\u00e1vik J\u00e1nos kit\u00e9rt arra is, hogy Izraelben \u00e9s Magyarorsz\u00e1gon m\u00e1r folynak k\u00eds\u00e9rletek a v\u00edrus ny\u00e1lb\u00f3l t\u00f6rt\u00e9n\u0151 kimutat\u00e1s\u00e1ra. Egy sikeres fejleszt\u00e9s hat\u00e1sa rendk\u00edv\u00fcl pozit\u00edv lenne, mivel \u00edgy gyorsabb\u00e1 \u00e9s k\u00e9nyelmesebb\u00e9 v\u00e1lna a tesztel\u00e9s folyamata - mutatott r\u00e1 a f\u0151orvos.\n\nMTI 2020. szeptember 16.\n\n"}]