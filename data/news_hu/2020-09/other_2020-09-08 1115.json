[{"date": "2020-09-08 11:15", "url": "https://koronavirus.gov.hu/cikkek/intezmeny-elhagyasi-es-latogatasi-tilalom-szocialis-intezmenyekben", "h1": "Int\u00e9zm\u00e9ny elhagy\u00e1si \u00e9s l\u00e1togat\u00e1si tilalom a szoci\u00e1lis int\u00e9zm\u00e9nyekben", "body": "\nSzeptember 7-t\u0151l Magyarorsz\u00e1g \u00f6sszes szakos\u00edtott ell\u00e1t\u00e1st ny\u00fajt\u00f3 szoci\u00e1lis int\u00e9zm\u00e9ny\u00e9ben int\u00e9zm\u00e9ny elhagy\u00e1si \u00e9s l\u00e1togat\u00e1si tilalmat rendelt el az Orsz\u00e1gos Tisztif\u0151orvos hat\u00e1rozat\u00e1val.\n\nA l\u00e1togat\u00e1si tilalom al\u00f3l csak abban az esetben adhat\u00f3 felment\u00e9s, ha valaki v\u00e9gst\u00e1dium\u00fa hozz\u00e1tartoz\u00f3j\u00e1t\u00f3l szeretne elb\u00facs\u00fazni.\nAz int\u00e9zm\u00e9ny elhagy\u00e1si tilalom nem vonatkozik az \u00e9jjeli mened\u00e9khelyekre \u00e9s a hajl\u00e9ktalanok \u00e1tmeneti sz\u00e1ll\u00e1s\u00e1ra.\nAz int\u00e9zm\u00e9nyeket csak indokolt esetben, p\u00e9ld\u00e1ul munkav\u00e9gz\u00e9s, vagy eg\u00e9szs\u00e9g\u00fcgyi ell\u00e1t\u00e1s miatt, vagy az int\u00e9zm\u00e9nyvezet\u0151 enged\u00e9ly\u00e9vel k\u00fcl\u00f6n\u00f6sen indokolt esetben lehet elhagyni, illetve a fogyat\u00e9kos szem\u00e9lyek, a pszichi\u00e1tria \u00e9s szenved\u00e9lybetegek ell\u00e1t\u00e1s\u00e1t biztos\u00edt\u00f3 int\u00e9zm\u00e9nyek szervezett szabadid\u0151s c\u00e9llal hagyhat\u00f3ak el.\nTov\u00e1bbra sem jelenti az int\u00e9zm\u00e9ny elhagy\u00e1s\u00e1t, ha valaki az int\u00e9zm\u00e9ny kertj\u00e9ben, ter\u00fclet\u00e9n tart\u00f3zkodik, \u00edgy arra a korl\u00e1toz\u00e1s sem vonatkozik.\n\n\u00daj ell\u00e1tottat csak a felv\u00e9tel el\u0151tt k\u00e9sz\u00fclt, 2 negat\u00edv Covid teszt birtok\u00e1ban lehet felvenni. Ez az el\u0151\u00edr\u00e1s nem vonatkozik a hajl\u00e9ktalonok \u00e9jjeli mened\u00e9khely\u00e9re. Covid-19 t\u00fcneteket mutat\u00f3 hajl\u00e9ktalan szem\u00e9lyt pedig minden esetben eg\u00e9szs\u00e9g\u00fcgyi int\u00e9zm\u00e9nybe kell sz\u00e1ll\u00edtani.\nA teljes hat\u00e1rozat megtal\u00e1lhat\u00f3 a\u00a0www.kormany.hu\u00a0oldalon \u00e9s a Szoci\u00e1lis \u00c1gazati port\u00e1lon az al\u00e1bbi hivatkoz\u00e1son:\u00a0https://www.kormany.hu/download/5/cf/d1000/42935-2_2020_E%C3%9CIG_al%C3%A1%C3%ADrt.pdf#!DocumentBrowse\n\n(EMMI)\n\n"}]