[{"date": "2020-09-11 08:53", "url": "https://koronavirus.gov.hu/cikkek/718-fovel-emelkedett-beazonositott-fertozottek-szama-es-elhunyt-egy-idos-kronikus-beteg", "h1": "718 f\u0151vel emelkedett a beazonos\u00edtott fert\u0151z\u00f6ttek sz\u00e1ma \u00e9s elhunyt egy id\u0151s, kr\u00f3nikus beteg", "body": "\n718 \u00fajabb magyar \u00e1llampolg\u00e1rn\u00e1l mutatt\u00e1k ki az \u00faj koronav\u00edrus-fert\u0151z\u00e9st (COVID-19), ezzel 10 909 f\u0151re n\u0151tt a haz\u00e1nkban beazonos\u00edtott fert\u0151z\u00f6ttek sz\u00e1ma. Elhunyt egy id\u0151s, kr\u00f3nikus beteg, \u00edgy az elhunytak sz\u00e1ma 631 f\u0151, 4014-en pedig m\u00e1r meggy\u00f3gyultak. Az akt\u00edv fert\u0151z\u00f6ttek sz\u00e1ma 6264 f\u0151. Az akt\u00edv fert\u0151z\u00f6ttek 43%-a, az elhunytak 59%-a, a gy\u00f3gyultak 42%-a budapesti. 259 koronav\u00edrusos beteget \u00e1polnak k\u00f3rh\u00e1zban, k\u00f6z\u00fcl\u00fck 12-en vannak l\u00e9legeztet\u0151g\u00e9pen.\n\nAhogy az \u00faj fert\u0151z\u00e9sek adatai is figyelmeztetnek, a j\u00e1rv\u00e1ny nem \u00e9rt v\u00e9get, a m\u00e1sodik hull\u00e1m haz\u00e1nkat is el\u00e9rte, az akt\u00edv fert\u0151z\u00f6ttek sz\u00e1ma ism\u00e9t emelkedik, ez\u00e9rt nagyon fontos tov\u00e1bbra is a fegyelmezetts\u00e9g, a beutaz\u00e1si korl\u00e1toz\u00e1sok \u00e9s az \u00e1ltal\u00e1nos higi\u00e9n\u00e9s szab\u00e1lyok betart\u00e1sa.\nA v\u00edrus behurcol\u00e1sa jelenti a legnagyobb vesz\u00e9ly a magyar emberek eg\u00e9szs\u00e9g\u00e9re \u00e9s munk\u00e1j\u00e1ra, ez\u00e9rt\u00a0ism\u00e9t szigorodtak a k\u00fclf\u00f6ldr\u0151l val\u00f3 beutaz\u00e1s felt\u00e9t\u00e9telei. Alapszab\u00e1ly szerint k\u00fclf\u00f6ldi \u00e1llampolg\u00e1rok nem l\u00e9phetnek Magyarorsz\u00e1g ter\u00fclet\u00e9re, a k\u00fclf\u00f6ldr\u0151l hazat\u00e9r\u0151 magyar \u00e1llampolg\u00e1roknak pedig k\u00f6telez\u0151 a 14 napos hat\u00f3s\u00e1gi h\u00e1zi karant\u00e9n.\nA k\u00f6z\u00f6ss\u00e9gi terjed\u00e9s megf\u00e9kez\u00e9se \u00e9rdek\u00e9ben tov\u00e1bbra is ker\u00fclj\u00fck azokat a helyeket, ahol z\u00e1rt t\u00e9rben sokan vannak, lehet\u0151leg tartsuk a szoci\u00e1lis t\u00e1vols\u00e1got, gyakran \u00e9s alaposan mossunk kezet, a maszkot viselj\u00fck az \u00fczletekben \u00e9s a t\u00f6megk\u00f6zleked\u00e9si eszk\u00f6z\u00f6k\u00f6n. Akin\u00e9l k\u00fclf\u00f6ldi tart\u00f3zkod\u00e1s vagy egy\u00e9b ok miatt hat\u00f3s\u00e1gi h\u00e1zi karant\u00e9nt rendeltek el, az szigor\u00faan tartsa be. B\u00e1rki, akinek t\u00fcnetei vannak, az ne menjen k\u00f6z\u00f6ss\u00e9gbe, hanem maradjon otthon \u00e9s telefonon \u00e9rtes\u00edtse h\u00e1ziorvos\u00e1t. Ha mindezeket betartjuk, akkor el tudjuk ker\u00fclni a fert\u0151z\u00e9s terjed\u00e9s\u00e9t \u00e9s a tov\u00e1bbi a mindennapi \u00e9let\u00fcnket korl\u00e1toz\u00f3 int\u00e9zked\u00e9sek bevezet\u00e9s\u00e9t.\n\n"}]