[{"date": "2020-09-24 09:01", "url": "https://koronavirus.gov.hu/cikkek/mav-az-utasok-99-szazaleka-egyuttmukodo-es-jol-viseli-maszkot", "h1": "M\u00c1V: az utasok 99 sz\u00e1zal\u00e9ka egy\u00fcttm\u0171k\u00f6d\u0151 \u00e9s j\u00f3l viseli a maszkot", "body": "\nAz utasok 99 sz\u00e1zal\u00e9ka j\u00f3l viseli a sz\u00e1jmaszkot a vonatokon, illetve ha felsz\u00f3l\u00edtj\u00e1k erre, akkor egy\u00fcttm\u0171k\u00f6d\u0151 - mondta Biber Anett, a M\u00c1V sz\u00f3viv\u0151je cs\u00fct\u00f6rt\u00f6k\u00f6n a Kossuth r\u00e1di\u00f3 J\u00f3 reggelt, Magyarorsz\u00e1g! c\u00edm\u0171 m\u0171sor\u00e1ban.\n\n\nA maszkvisel\u00e9s szab\u00e1lyainak megs\u00e9rt\u00e9se az elm\u00falt h\u00e9ten t\u00edz esetben \u00f6sszesen 172 perces vonatk\u00e9s\u00e9st okozott - k\u00f6z\u00f6lte a M\u00c1V-Start Zrt. kedden a\u00a0www.mavcsoport.hu\u00a0oldalon.\n\u00a0\u00a0\u00a0\u00a0Biber Anett elmondta: szeptember 17-\u00e9n egy balatoni j\u00e1raton egy utas meg\u00fct\u00f6tte a jegyvizsg\u00e1l\u00f3t, aki a maszk haszn\u00e1lat\u00e1ra sz\u00f3l\u00edtott fel \u0151t. Ebb\u0151l rend\u0151rs\u00e9gi \u00fcgy lett, \u00e9s a vonat csak jelent\u0151s k\u00e9s\u00e9ssel tudott tov\u00e1bbhaladni.\n\u00a0\u00a0\u00a0\u00a0Hangs\u00falyozta, a vas\u00fatt\u00e1rsas\u00e1g mindent megtesz a biztons\u00e1gos utaz\u00e1s\u00e9rt a j\u00e1rv\u00e1ny idej\u00e9n, de ehhez az emberek egy\u00fcttm\u0171k\u00f6d\u00e9s\u00e9re is sz\u00fcks\u00e9g van.\n\u00a0\u00a0\u00a0\u00a0Hangs\u00falyozta, szabad t\u00e9ren, a ny\u00edlt peronon tov\u00e1bbra sem k\u00f6telez\u0151 maszkot hordani, viszont minden z\u00e1rt helyen k\u00f6telez\u0151 6 \u00e9ves kor felett.\n\nMTI 2020. szeptember 24.\n\n"}]