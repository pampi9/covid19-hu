[{"date": "2020-09-20 18:08", "url": "https://koronavirus.gov.hu/cikkek/retvari-orszagosan-17-ambulans-mintaveteli-pont-segiti-az-ingyenes-tesztelest", "h1": "R\u00e9tv\u00e1ri: orsz\u00e1gosan 17 ambul\u00e1ns mintav\u00e9teli pont seg\u00edti az ingyenes tesztel\u00e9st", "body": "\nAmennyiben valakinek a kontaktkutat\u00e1s kapcs\u00e1n sz\u00fcks\u00e9ges a tesztel\u00e9se, a h\u00e1ziorvos id\u0151pontot k\u00e9rhet a 17 ambul\u00e1ns mintav\u00e9teli pont valamelyik\u00e9re, ha a jelentkez\u0151 t\u00fcnet- \u00e9s panaszmentes - h\u00edvta fel a figyelmet az Emberi Er\u0151forr\u00e1sok Miniszt\u00e9rium\u00e1nak parlamenti \u00e1llamtitk\u00e1ra vas\u00e1rnap \u0150rbotty\u00e1nban, az \u00faj eg\u00e9szs\u00e9gh\u00e1z avat\u00e1s\u00e1n.\n\n\u00a0R\u00e9tv\u00e1ri Bence k\u00f6zl\u00e9se szerint ebben az esetben nem kell v\u00e1rni a ment\u0151re, hanem a h\u00e1ziorvos k\u00f6zrem\u0171k\u00f6d\u00e9s\u00e9vel kapott id\u0151pontban lehet r\u00e9szt venni a tesztel\u00e9sen; az adott mintav\u00e9teli ponton ment\u0151dolgoz\u00f3k veszik le a mint\u00e1t. A tesztel\u00e9sre v\u00e1r\u00f3kat 30 perces id\u0151k\u00f6z\u00f6kkel h\u00edvj\u00e1k be, a f\u00e9l \u00f3ra alatt maximum 15 ember jelenhet meg. A tesztel\u00e9sek 8 \u00e9s 22 \u00f3ra k\u00f6z\u00f6tt zajlanak.\n\u00a0\u00a0\u00a0\u00a0Arra t\u00f6reksz\u00fcnk, hogy minden esetben mindenki a sz\u00e1m\u00e1ra legmegfelel\u0151bb \u00e9s a legkevesebb kellemetlens\u00e9ggel j\u00e1r\u00f3 tesztel\u00e9si m\u00f3dot tudja v\u00e1lasztani - fogalmazott az \u00e1llamtitk\u00e1r.\n\n\n"}]