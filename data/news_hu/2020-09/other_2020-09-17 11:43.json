[{"date": "2020-09-17 11:43", "url": "https://koronavirus.gov.hu/cikkek/kasler-veglegesen-elerheto-marad-telefonos-gyogyszerfeliras", "h1": "K\u00e1sler: v\u00e9glegesen el\u00e9rhet\u0151 marad a telefonos gy\u00f3gyszerfel\u00edr\u00e1s", "body": "\nV\u00e9glegesen el\u00e9rhet\u0151 marad a telefonon kereszt\u00fcli gy\u00f3gyszerfel\u00edr\u00e1s lehet\u0151s\u00e9ge - k\u00f6z\u00f6lte az emberi er\u0151forr\u00e1sok minisztere cs\u00fct\u00f6rt\u00f6ki Facebook-bejegyz\u00e9s\u00e9ben.\n\n\nK\u00e1sler Mikl\u00f3s szerd\u00e1n \u00edrta al\u00e1 az err\u0151l sz\u00f3l\u00f3 rendeletet, amelynek \u00e9rtelm\u00e9ben megtartj\u00e1k a \"rendk\u00edv\u00fcl sikeres \u00e9s n\u00e9pszer\u0171\" gyakorlatot a tov\u00e1bbiakban is.\n\u00a0\u00a0\u00a0\u00a0Mint \u00edrta, a telefonon kereszt\u00fcl t\u00f6rt\u00e9n\u0151 gy\u00f3gyszerfel\u00edr\u00e1s (telemedicina) sok sz\u00e1zezer embernek ny\u00fajt k\u00e9nyelmes \u00e9s biztons\u00e1gos lehet\u0151s\u00e9get. Egy\u00fattal arra biztatta az els\u0151sorban a j\u00e1rv\u00e1ny\u00fcgyi szempontb\u00f3l vesz\u00e9lyeztetetteket, hogy \u00e9ljenek ezzel a lehet\u0151s\u00e9ggel a j\u00f6v\u0151ben is, ezzel tov\u00e1bb cs\u00f6kkentve megfert\u0151z\u0151d\u00e9s\u00fck es\u00e9ly\u00e9t.\n\u00a0\u00a0\u00a0\u00a0A v\u00edrussal szemben ugyanis minden lehets\u00e9ges m\u00f3don v\u00e9dekezn\u00fcnk kell, az orsz\u00e1g m\u0171k\u00f6d\u00e9s\u00e9nek meg\u0151rz\u00e9se mellett - tette hozz\u00e1 a miniszter.\n\nMTI 2020. szeptember 17.\n\n"}]