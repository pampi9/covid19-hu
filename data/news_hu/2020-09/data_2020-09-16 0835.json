[{"date": "2020-09-16 08:35", "url": "https://koronavirus.gov.hu/cikkek/581-fovel-emelkedett-beazonositott-fertozottek-szama-es-elhunyt-nyolc-kronikus-beteg", "h1": "581 f\u0151vel emelkedett a beazonos\u00edtott fert\u0151z\u00f6ttek sz\u00e1ma \u00e9s elhunyt nyolc kr\u00f3nikus beteg", "body": "\n581 \u00fajabb magyar \u00e1llampolg\u00e1rn\u00e1l mutatt\u00e1k ki az \u00faj koronav\u00edrus-fert\u0151z\u00e9st (COVID-19), ezzel 14 460 f\u0151re n\u0151tt a haz\u00e1nkban beazonos\u00edtott fert\u0151z\u00f6ttek sz\u00e1ma. Elhunyt nyolc kr\u00f3nikus beteg, \u00edgy az elhunytak sz\u00e1ma 654 f\u0151, 4153-an pedig m\u00e1r meggy\u00f3gyultak. Az akt\u00edv fert\u0151z\u00f6ttek sz\u00e1ma 9653 f\u0151. Az akt\u00edv fert\u0151z\u00f6ttek 42%-a, az elhunytak 58%-a, a gy\u00f3gyultak 42%-a budapesti. 324 koronav\u00edrusos beteget \u00e1polnak k\u00f3rh\u00e1zban, k\u00f6z\u00fcl\u00fck 18-an vannak l\u00e9legeztet\u0151g\u00e9pen.\n\u00a0\n\nAhogy az \u00faj fert\u0151z\u00e9sek adatai is figyelmeztetnek, a j\u00e1rv\u00e1ny m\u00e1sodik hull\u00e1ma zajlik Magyarorsz\u00e1gon, a v\u00edrus m\u00e1r k\u00f6z\u00f6ss\u00e9gben terjed. A korm\u00e1ny c\u00e9lja, hogy az orsz\u00e1g m\u0171k\u00f6d\u0151k\u00e9pess\u00e9g\u00e9t megtartsuk, \u00e9s ne hagyjuk, hogy a v\u00edrus megb\u00e9n\u00edtsa a mindennapokat, ez\u00e9rt a m\u00e1r \u00e9rv\u00e9nyben l\u00e9v\u0151 \u00e9s k\u00f6nnyen betarthat\u00f3 \u00e1ltal\u00e1nos szab\u00e1lyoknak most m\u00e9g nagyobb a jelent\u0151s\u00e9ge. K\u00e9rj\u00fck, hogy az \u00fczletekben \u00e9s a t\u00f6megk\u00f6zleked\u00e9si eszk\u00f6z\u00f6k\u00f6n a k\u00f6telez\u0151 maszkvisel\u00e9s szab\u00e1lyait mindenki szigor\u00faan tartsa be!\nA k\u00f6z\u00f6ss\u00e9gi terjed\u00e9s megf\u00e9kez\u00e9se \u00e9rdek\u00e9ben tov\u00e1bbra is ker\u00fclj\u00fck azokat a helyeket, ahol z\u00e1rt t\u00e9rben sokan vannak, lehet\u0151leg tartsuk a szoci\u00e1lis t\u00e1vols\u00e1got, gyakran \u00e9s alaposan mossunk kezet. Akin\u00e9l k\u00fclf\u00f6ldi tart\u00f3zkod\u00e1s vagy egy\u00e9b ok miatt hat\u00f3s\u00e1gi h\u00e1zi karant\u00e9nt rendeltek el, az szigor\u00faan tartsa be. B\u00e1rki, akinek t\u00fcnetei vannak, az ne menjen k\u00f6z\u00f6ss\u00e9gbe, hanem maradjon otthon \u00e9s telefonon \u00e9rtes\u00edtse h\u00e1ziorvos\u00e1t.\nKiemelten fontos az id\u0151sek \u00e9s kr\u00f3nikus betegek v\u00e9delme. Az id\u0151seket is k\u00e9rj\u00fck, hogy fokozottan figyeljenek magukra \u00e9s az \u00e1ltal\u00e1nos \u00f3vint\u00e9zked\u00e9sek betart\u00e1s\u00e1ra. A k\u00f3rh\u00e1zakban \u00e9s az id\u0151sotthonokban l\u00e1togat\u00e1si tilalom van \u00e9rv\u00e9nyben. Az id\u0151sotthonok fenntart\u00f3inak pedig mindent meg kell tenni a fert\u0151z\u00e9sek elker\u00fcl\u00e9s\u00e9\u00e9rt.\n\u00a0\n\n"}]