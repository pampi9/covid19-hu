[{"date": "2020-09-21 17:42", "url": "https://koronavirus.gov.hu/cikkek/szijjarto-arra-van-szukseg-hogy-jarvany-miatt-munkanelkulive-valt-europaiaknak-ujra-legyen", "h1": "Szijj\u00e1rt\u00f3: arra van sz\u00fcks\u00e9g, hogy a j\u00e1rv\u00e1ny miatt munkan\u00e9lk\u00fcliv\u00e9 v\u00e1lt eur\u00f3paiaknak \u00fajra legyen munk\u00e1juk", "body": "\nArra van sz\u00fcks\u00e9g, hogy a koronav\u00edrus-j\u00e1rv\u00e1ny miatt munkan\u00e9lk\u00fcliv\u00e9 v\u00e1lt eur\u00f3paiaknak \u00fajra legyen munk\u00e1juk - emelte ki Szijj\u00e1rt\u00f3 P\u00e9ter az eur\u00f3pai uni\u00f3s tagorsz\u00e1gok k\u00fcl\u00fcgyminisztereinek h\u00e9tf\u0151i br\u00fcsszeli \u00fcl\u00e9s\u00e9t k\u00f6vet\u0151en.\n\n\nA k\u00fclgazdas\u00e1gi \u00e9s k\u00fcl\u00fcgyminiszter az MTI-hez eljuttatott video\u00fczenet\u00e9ben k\u00f6z\u00f6lte: m\u00e1r l\u00e1that\u00f3, hogy a vil\u00e1gj\u00e1rv\u00e1ny milyen komoly gazdas\u00e1gi k\u00f6vetkezm\u00e9nyekkel j\u00e1r, eur\u00f3pai emberek sz\u00e1zezrei vagy ak\u00e1r milli\u00f3i vesz\u00edthett\u00e9k el az \u00e1ll\u00e1sukat.\n\u00a0\u00a0\u00a0\u00a0Az EU-nak els\u0151dleges k\u00f6teless\u00e9ge, hogy megold\u00e1sokat tal\u00e1ljon a v\u00e1ls\u00e1g miatt bajba jutott eur\u00f3paiak probl\u00e9m\u00e1ira, munkahelyet biztos\u00edtva sz\u00e1mukra - jelentette ki Szijj\u00e1rt\u00f3.\n\u00a0\u00a0\u00a0\u00a0Hozz\u00e1tette, arra k\u00e9rte az Eur\u00f3pai Bizotts\u00e1got, hogy hagyjon fel a migr\u00e1ci\u00f3 leg\u00e1lis \u00fatvonalainak l\u00e9trehoz\u00e1sa, valamint az afrikai munkav\u00e1llal\u00f3k sz\u00fcks\u00e9gess\u00e9g\u00e9nek hangoztat\u00e1s\u00e1val, mert a helyzet megv\u00e1ltozott. \"Nincsen ilyen sz\u00fcks\u00e9g. Arra van sz\u00fcks\u00e9g, hogy az eur\u00f3pai embereknek \u00fajra legyen munk\u00e1juk\" - h\u00fazta al\u00e1.\nMTI 2020. szeptember 21.\n\n"}]