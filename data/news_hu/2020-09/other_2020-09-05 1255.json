[{"date": "2020-09-05 12:55", "url": "https://koronavirus.gov.hu/cikkek/domotor-csaba-lezarult-nemzeti-konzultacio", "h1": "D\u00f6m\u00f6t\u00f6r Csaba: lez\u00e1rult a nemzeti konzult\u00e1ci\u00f3", "body": "\nLez\u00e1rult a nemzeti konzult\u00e1ci\u00f3, a k\u00e9rd\u0151iveket 1 milli\u00f3 793 ezren t\u00f6lt\u00f6tt\u00e9k ki - jelentette be D\u00f6m\u00f6t\u00f6r Csaba, a Minisztereln\u00f6ki Kabinetiroda parlamenti \u00e1llamtitk\u00e1ra.\n\n\n\u00a0Az \u00e1llamtitk\u00e1r a vide\u00f3j\u00e1ban k\u00f6sz\u00f6netet mondott mindenkinek, aki kit\u00f6lt\u00f6tte a k\u00e9rd\u0151\u00edvet, hiszen - mint fogalmazott - minden egyes v\u00e9lem\u00e9ny er\u0151s\u00edti a koronav\u00edrus-j\u00e1rv\u00e1ny elleni \u00f6sszefog\u00e1st.\n\u00a0\u00a0\u00a0\u00a0A mostani konzult\u00e1ci\u00f3 volt eddig a m\u00e1sodik legn\u00e9pszer\u0171bb a kit\u00f6lt\u0151k sz\u00e1ma alapj\u00e1n - f\u0171zte hozz\u00e1.\n\u00a0\u00a0\u00a0\u00a0A k\u00e9rd\u0151\u00edvek feldolgoz\u00e1sa m\u00e1r zajlik, s szeptemberben lehetnek meg az eredm\u00e9nyek - t\u00e1j\u00e9koztatott D\u00f6m\u00f6t\u00f6r Csaba.\n\u00a0\u00a0\u00a0\u00a0\"Erre nagy sz\u00fcks\u00e9g lesz, mert nyakunkon a m\u00e1sodik hull\u00e1m. Elh\u00faz\u00f3d\u00f3 k\u00fczdelemre kell berendezkedn\u00fcnk a v\u00edrus ellen, \u00e9s j\u00f3 ha tudjuk, hogy melyek a legfontosabb egyet\u00e9rt\u00e9si pontok a magyarok k\u00f6z\u00f6tt\" - fogalmazott az \u00e1llamtitk\u00e1r.\n\n\nMTI 2020. szeptember 5.\n\n"}]