[{"date": "2020-09-22 08:32", "url": "https://koronavirus.gov.hu/cikkek/domotor-csaba-elhuzodo-tobbfrontos-kuzdelemre-kell-felkeszulni", "h1": "D\u00f6m\u00f6t\u00f6r Csaba: elh\u00faz\u00f3d\u00f3, t\u00f6bbfrontos k\u00fczdelemre kell felk\u00e9sz\u00fclni", "body": "\nElh\u00faz\u00f3d\u00f3, t\u00f6bbfrontos k\u00fczdelemre kell felk\u00e9sz\u00fclni - mondta a koronav\u00edrus-j\u00e1rv\u00e1ny m\u00e1sodik hull\u00e1m\u00e1r\u00f3l a Minisztereln\u00f6ki Kabinetiroda parlamenti \u00e1llamtitk\u00e1ra az M1 aktu\u00e1lis csatorn\u00e1n h\u00e9tf\u0151 este.\n\n\nA legfontosabb az ember\u00e9letek \u00e9s a munkahelyek megv\u00e9d\u00e9se - hangs\u00falyozta\u00a0D\u00f6m\u00f6t\u00f6r\u00a0Csaba.\n\u00a0\u00a0\u00a0\u00a0Hozz\u00e1tette, az eredm\u00e9nyes felk\u00e9sz\u00fcl\u00e9snek k\u00f6sz\u00f6nhet\u0151en azonban m\u00e1r nem kell olyan korl\u00e1toz\u00e1sokat bevezetni, mint tavasszal. P\u00e9ld\u00e1ul el lehetett kezdeni a tan\u00e9vet. A korm\u00e1ny az eg\u00e9szs\u00e9g\u00fcgy felk\u00e9sz\u00edt\u00e9s\u00e9n dolgozott, a sz\u00fcks\u00e9ges elj\u00e1r\u00e1srendek elk\u00e9sz\u00fcltek, van el\u00e9g k\u00f3rh\u00e1zi \u00e1gy \u00e9s l\u00e9legeztet\u0151g\u00e9p - mondta az \u00e1llamtitk\u00e1r.\n\u00a0\u00a0\u00a0\u00a0\"De nem tudjuk, hol a v\u00e9ge, fegyelmezetts\u00e9gre \u00e9s \u00f6sszefog\u00e1sra van sz\u00fcks\u00e9g. \u00d6sszefog\u00e1ssal siker\u00fclhet\" - jelentette ki\u00a0D\u00f6m\u00f6t\u00f6r\u00a0Csaba.\n\n\nMTI 2020. szeptember 21.\n\n"}]