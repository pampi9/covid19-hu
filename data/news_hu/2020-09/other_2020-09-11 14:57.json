[{"date": "2020-09-11 14:57", "url": "https://koronavirus.gov.hu/cikkek/azonnali-fertotlenitest-vegez-kormanyhivatal-kamaraerdei-idosek-otthonaban", "h1": "Azonnali fert\u0151tlen\u00edt\u00e9st v\u00e9gez a korm\u00e1nyhivatal a Kamaraerdei Id\u0151sek Otthon\u00e1ban", "body": "\nA F\u0151v\u00e1rosi \u00d6nkorm\u00e1nyzat \u00e1ltal fenntartott Kamaraerdei Id\u0151sek Otthona k\u00e9t telephely\u00e9n, a Kamaraerdei \u00fati \u00e9s Rupphegyi \u00fati id\u0151sotthonokban \u00f6sszesen 29 f\u0151 fert\u0151z\u0151d\u00f6tt meg koronav\u00edrussal.\nA Kamaraerdei \u00fati otthonban 13 gondozott \u00e9s 2 f\u0151 dolgoz\u00f3, a Rupphegyi \u00fati otthonban 12 gondozott \u00e9s 2 dolgoz\u00f3 \u00e9rintett.\n\n\nA gyan\u00fa szerint a v\u00edrust egy gy\u00f3gytorn\u00e1sz vitte be az otthonba, aki 30 f\u0151 gondozottnak tartott gy\u00f3gytorn\u00e1t. Egy id\u0151s gondozott elhunyt, 24 k\u00f3rh\u00e1zban van, t\u00f6bbs\u00e9g\u00fck t\u00fcnetmentes, illetve enyhe t\u00fcneteik vannak. A Korm\u00e1nyhivatal XI. Ker\u00fcleti Hivatala N\u00e9peg\u00e9szs\u00e9g\u00fcgyi Oszt\u00e1lya mindk\u00e9t helysz\u00ednen folyamatosan jelen van, a Kamaraerdei \u00fati otthonban az \u00e9rintett \"C\" \u00e9p\u00fcletre j\u00e1rv\u00e1ny\u00fcgyi z\u00e1rlatot rendelt el, a mai napon pedig mindk\u00e9t otthonban fert\u0151tlen\u00edt\u00e9st v\u00e9geznek.\n\n\u00a0\u00a0\u00a0\u00a0Kiad\u00f3: Budapest F\u0151v\u00e1ros Korm\u00e1nyhivatala\n\n"}]