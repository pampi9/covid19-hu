[{"date": "2020-09-24 10:47", "url": "https://koronavirus.gov.hu/cikkek/domotor-uj-tajekoztato-filmek-jonnek-maszkhasznalatrol", "h1": "D\u00f6m\u00f6t\u00f6r: \u00faj t\u00e1j\u00e9koztat\u00f3 filmek j\u00f6nnek a maszkhaszn\u00e1latr\u00f3l", "body": "\nA koronav\u00edrus-j\u00e1rv\u00e1nnyal kapcsolatos inform\u00e1ci\u00f3s kamp\u00e1ny r\u00e9szek\u00e9nt a korm\u00e1ny \u00faj t\u00e1j\u00e9koztat\u00f3 filmeket jelentet meg - k\u00f6z\u00f6lte a Korm\u00e1nyzati T\u00e1j\u00e9koztat\u00e1si K\u00f6zpont cs\u00fct\u00f6rt\u00f6k\u00f6n az MTI-vel.\n\n\nA Minisztereln\u00f6ki Kabinetiroda parlamenti \u00e1llamtitk\u00e1ra \u00e1ltal jegyzett k\u00f6zlem\u00e9ny szerint a vide\u00f3kban Gy\u0151rfi P\u00e1l, az Orsz\u00e1gos Ment\u0151szolg\u00e1lat sz\u00f3viv\u0151je a maszkhaszn\u00e1lattal kapcsolatos legfontosabb tudnival\u00f3kat ismerteti.\n\"Ha betartjuk ezeket a szab\u00e1lyokat, akkor lass\u00edthatjuk a v\u00edrus terjed\u00e9s\u00e9t, \u00e9s m\u0171k\u00f6d\u00e9sben tarthatjuk az orsz\u00e1got. A f\u0151 \u00fczenet az, hogy \u00f6sszefog\u00e1ssal, egy\u00fctt \u00fajra siker\u00fclhet\" - \u00edrta D\u00f6m\u00f6t\u00f6r Csaba.\nAz \u00faj t\u00e1j\u00e9koztat\u00f3 vide\u00f3 cs\u00fct\u00f6rt\u00f6k reggel megjelent a korm\u00e1ny Facebook-oldal\u00e1n.\n\nMTI 2020. szeptember 24.\n\n"}]