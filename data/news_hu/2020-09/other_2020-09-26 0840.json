[{"date": "2020-09-26 08:40", "url": "https://koronavirus.gov.hu/cikkek/varga-mihaly-magyarorszag-elismerese-egyedulallo-az-eu-ban", "h1": "Varga Mih\u00e1ly: Magyarorsz\u00e1g elismer\u00e9se egyed\u00fcl\u00e1ll\u00f3 az EU-ban", "body": "\nMagyarorsz\u00e1g hitelmin\u0151s\u00edt\u0151i elismer\u00e9se egyed\u00fcl\u00e1ll\u00f3 az Eur\u00f3pai Uni\u00f3ban (EU), hiszen az elm\u00falt f\u00e9l \u00e9vben egyetlen m\u00e1s tag\u00e1llam ad\u00f3sbesorol\u00e1s\u00e1nak kil\u00e1t\u00e1sait sem jav\u00edtott\u00e1k - mondta szombat reggel k\u00f6zz\u00e9tett video\u00fczenet\u00e9ben a p\u00e9nz\u00fcgyminiszter.\n\n\n\u00a0K\u00f6z\u00f6ss\u00e9gi oldal\u00e1n Varga Mih\u00e1ly a Moody's bejelent\u00e9s\u00e9re reag\u00e1lt. A nemzetk\u00f6zi hitelmin\u0151s\u00edt\u0151 v\u00e1ltozatlan besorol\u00e1s mellett stabilr\u00f3l pozit\u00edvra jav\u00edtotta Magyarorsz\u00e1g ad\u00f3sbesorol\u00e1s\u00e1nak kil\u00e1t\u00e1sait.\n\u00a0\u00a0\u00a0\u00a0Az \u00e9rt\u00e9kel\u00e9st a p\u00e9nz\u00fcgyminiszter a magyar gazdas\u00e1gpolitika meger\u0151s\u00edt\u00e9s\u00e9nek nevezte. A Moody's - mint fogalmazott - \u00fagy v\u00e9li, hogy Magyarorsz\u00e1g az elm\u00falt \u00e9vek teljes\u00edtm\u00e9ny\u00e9nek k\u00f6sz\u00f6nhet\u0151en ellen\u00e1ll\u00f3bb a kontinens m\u00e1s \u00e1llamain\u00e1l, gazdas\u00e1g\u00e1nak n\u00f6veked\u00e9se pedig folytat\u00f3dhat a j\u00e1rv\u00e1ny v\u00e9gezt\u00e9vel.\n\u00a0\u00a0\u00a0\u00a0A kedvez\u0151 meg\u00edt\u00e9l\u00e9st m\u00e1s int\u00e9zm\u00e9nyek is fenntartj\u00e1k, az orsz\u00e1got a Moody's mellett mindegyik nagy hitelmin\u0151s\u00edt\u0151 befektet\u00e9sre aj\u00e1nlja - emelte ki Varga Mih\u00e1ly. Hozz\u00e1tette: az elismer\u00e9sre sz\u00fcks\u00e9g is van, hiszen minden ide \u00e9rkez\u0151 beruh\u00e1z\u00e1s fontos l\u00e9p\u00e9s a v\u00e1ls\u00e1g elleni k\u00fczdelemben.\n\nMTI 2020. szeptember 26.\n\n"}]