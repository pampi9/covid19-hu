[{"date": "2020-09-08 20:08", "url": "https://koronavirus.gov.hu/cikkek/novelik-koronavirus-tesztek-szallitasahoz-szukseges-kapacitasat", "h1": "N\u00f6velik a koronav\u00edrus-tesztek sz\u00e1ll\u00edt\u00e1s\u00e1hoz sz\u00fcks\u00e9ges kapacit\u00e1s\u00e1t", "body": "\nAz orsz\u00e1gos tisztif\u0151orvos keddi utas\u00edt\u00e1s\u00e1nak megfelel\u0151en n\u00f6velik a koronav\u00edrus-tesztek sz\u00e1ll\u00edt\u00e1s\u00e1hoz sz\u00fcks\u00e9ges kapacit\u00e1st - k\u00f6z\u00f6lte a Nemzeti N\u00e9peg\u00e9szs\u00e9g\u00fcgyi K\u00f6zpont (NNK) az MTI-vel kedden.\n\n\nAz NNK k\u00f6zlem\u00e9nye szerint erre az elm\u00falt 24 \u00f3r\u00e1ban tapasztalhat\u00f3 megn\u00f6vekedett koronav\u00edrus-tesztek ir\u00e1nti ig\u00e9ny miatt van sz\u00fcks\u00e9g.\n\u00a0\u00a0\u00a0\u00a0Az orsz\u00e1gos tisztif\u0151orvos hat\u00e1rozata \u00e9rtelm\u00e9ben betegsz\u00e1ll\u00edt\u00f3nak jel\u00f6lte ki valamennyi k\u00f6zfinansz\u00edrozott, m\u0171k\u00f6d\u00e9si enged\u00e9llyel rendelkez\u0151 eg\u00e9szs\u00e9g\u00fcgyi szolg\u00e1ltat\u00f3 tartal\u00e9k g\u00e9pj\u00e1rm\u0171v\u00e9t, tov\u00e1bb\u00e1 bevonta \u0151ket a PCR-tesztekhez levett mint\u00e1k sz\u00e1ll\u00edt\u00e1s\u00e1ba is.\n\u00a0\u00a0\u00a0\u00a0A feladat koordin\u00e1l\u00e1st az OMSZ v\u00e9gzi - \u00edrt\u00e1k.\n\nMTI 2020. szeptember 8.\n\n"}]