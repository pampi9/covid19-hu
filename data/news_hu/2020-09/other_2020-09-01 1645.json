[{"date": "2020-09-01 16:45", "url": "https://koronavirus.gov.hu/cikkek/masfelmillio-iskolas-es-ovodas-szamara-kezdodott-el-tanev", "h1": "M\u00e1sf\u00e9lmilli\u00f3 iskol\u00e1s \u00e9s \u00f3vod\u00e1s sz\u00e1m\u00e1ra kezd\u0151d\u00f6tt el a tan\u00e9v", "body": "\nA mai napon a k\u00f6znevel\u00e9si int\u00e9zm\u00e9nyrendszer csaknem hatezer int\u00e9zm\u00e9ny\u00e9ben, 13.349 feladatell\u00e1t\u00e1si helyen hagyom\u00e1nyos munkarendben megkezd\u0151d\u00f6tt a tan\u00e9v mintegy m\u00e1sf\u00e9lmilli\u00f3 iskol\u00e1s \u00e9s \u00f3vod\u00e1s r\u00e9sz\u00e9re.\n\nK\u00e9t iskol\u00e1ban \u00e9s 2 \u00f3vod\u00e1ban van rendk\u00edv\u00fcli sz\u00fcnet, egy iskol\u00e1ban tan\u00edt\u00e1s n\u00e9lk\u00fcli munkanapot tartanak. Egy tucat int\u00e9zm\u00e9nyben van tudom\u00e1sunk 1-2 fert\u0151z\u00f6tt szem\u00e9lyr\u0151l, akik karant\u00e9nban vannak, \u00edgy sem a tanul\u00f3kra, sem a pedag\u00f3gus koll\u00e9g\u00e1kra nem jelentenek vesz\u00e9lyt, ez\u00e9rt ezeken helysz\u00edneken a tan\u00edt\u00e1s elindult, de term\u00e9szetesen a k\u00f6vetkez\u0151 napokban fokozottan figyelj\u00fck az adott int\u00e9zm\u00e9nyeket. Tantermen k\u00edv\u00fcli, digit\u00e1lis munkarend m\u00e9g sehol nem ker\u00fclt elrendel\u00e9sre.\nA Nemzeti N\u00e9peg\u00e9szs\u00e9g\u00fcgyi K\u00f6zpont, az Emberi Er\u0151forr\u00e1sok Miniszt\u00e9riuma, az Oktat\u00e1si Hivatal \u00e9s a Klebelsberg K\u00f6zpont folyamatosan figyelemmel k\u00f6veti a fert\u0151z\u00f6tts\u00e9g alakul\u00e1s\u00e1t, \u00e9s minden olyan helysz\u00ednen megteszi a sz\u00fcks\u00e9ges int\u00e9zked\u00e9seket, ahol a fert\u0151z\u00e9s megjelenik.\n(EMMI)\n\n"}]