[{"date": "2020-09-04 18:26", "url": "https://koronavirus.gov.hu/cikkek/emmi-egyetlen-beteget-sem-kell-hazakuldeni-korhazakbol", "h1": "EMMI: Egyetlen beteget sem kell hazak\u00fcldeni a k\u00f3rh\u00e1zakb\u00f3l", "body": "\nA koronav\u00edrus-j\u00e1rv\u00e1ny m\u00e1sodik hull\u00e1ma el\u00e9rte Magyarorsz\u00e1got is, \u00e9s m\u00e1s orsz\u00e1gokhoz hasonl\u00f3an n\u00e1lunk is \u00fajra n\u0151 a fert\u0151z\u00e9sek sz\u00e1ma.\n\n\n\u00a0\u00a0\u00a0\u00a0Az eg\u00e9szs\u00e9g\u00fcgyi v\u00e9dekez\u00e9s r\u00e9szek\u00e9nt a k\u00f3rh\u00e1zaknak fel kell k\u00e9sz\u00fclni\u00fck arra, hogy ell\u00e1ss\u00e1k a fert\u0151z\u00f6tteket. Ez\u00e9rt Prof. Dr. K\u00e1sler Mikl\u00f3s emberi er\u0151forr\u00e1sok miniszter arra utas\u00edtotta az eg\u00e9szs\u00e9g\u00fcgyi szolg\u00e1ltat\u00f3kat, hogy az eddigi 10 sz\u00e1zal\u00e9k helyett az \u00f6sszes \u00e1gysz\u00e1muk 20 %-\u00e1t tarts\u00e1k k\u00e9szenl\u00e9tben, az\u00e9rt, hogy ezen \u00e1gyak sz\u00fcks\u00e9g eset\u00e9n a COVID-19 fert\u0151z\u00f6tt betegek ell\u00e1t\u00e1s\u00e1ba bevonhat\u00f3ak legyenek.\n\u00a0\u00a0\u00a0\u00a0A miniszter k\u00fcl\u00f6n felh\u00edvta k\u00f3rh\u00e1zvezet\u0151k figyelm\u00e9t arra, hogy az utas\u00edt\u00e1sban foglalt int\u00e9zked\u00e9s v\u00e9grehajt\u00e1sa nem eredm\u00e9nyezheti betegek int\u00e9zm\u00e9nyb\u0151l t\u00f6rt\u00e9n\u0151 elbocs\u00e1jt\u00e1s\u00e1t, hiszen jelenleg az \u00e1gykihaszn\u00e1lts\u00e1g k\u00f6r\u00fclbel\u00fcl 53 sz\u00e1zal\u00e9k.\n\u00a0\u00a0\u00a0\u00a0A k\u00f3rh\u00e1zakt\u00f3l ma d\u00e9lel\u0151tt be\u00e9rkezett adatok szerint mindenhol biztos\u00edtott, hogy az \u00f6sszes \u00e1gysz\u00e1m 20 %-a sz\u00fcks\u00e9g eset\u00e9n bevonhat\u00f3 legyen a COVID-19 fert\u0151z\u00f6tt betegek ell\u00e1t\u00e1s\u00e1ba. Jelenleg 120 koronav\u00edrusos beteg ig\u00e9nyel k\u00f3rh\u00e1zi ell\u00e1t\u00e1st, k\u00f6z\u00fcl\u00fck nyolcan vannak l\u00e9legeztet\u0151g\u00e9pen.\n\u00a0\u00a0\u00a0\u00a0Az eg\u00e9szs\u00e9g\u00fcgyi ell\u00e1t\u00e1sokat \u00e9rint\u0151en jelenleg nincs korl\u00e1toz\u00e1s, ugyanakkor tov\u00e1bbra is fontos az \u00f3vint\u00e9zked\u00e9sek fokozott betart\u00e1sa mind az eg\u00e9szs\u00e9g\u00fcgyi dolgoz\u00f3k, mind a betegek r\u00e9sz\u00e9r\u0151l. A k\u00f3rh\u00e1zak ahogy eddig, \u00fagy ezut\u00e1n is minden sz\u00fcks\u00e9ges v\u00e9d\u0151felszerel\u00e9st megkapnak.\n\n\n\u00a0\u00a0\u00a0\u00a0Kiad\u00f3: Emberi Er\u0151forr\u00e1sok Miniszt\u00e9riuma\n\n"}]