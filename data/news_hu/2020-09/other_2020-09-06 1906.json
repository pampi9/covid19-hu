[{"date": "2020-09-06 19:06", "url": "https://koronavirus.gov.hu/cikkek/emmi-csaknem-6000-intezmenyben-rendben-folyik-az-oktatas", "h1": "Emmi: csaknem 6000 int\u00e9zm\u00e9nyben rendben folyik az oktat\u00e1s", "body": "\nCsaknem 6000 int\u00e9zm\u00e9nyben rendben folyik az oktat\u00e1s, a h\u00e9ten 4 \u00f3vod\u00e1ban \u00e9s 6 iskol\u00e1ban kellett rendk\u00edv\u00fcli sz\u00fcnetet elrendelni a j\u00e1rv\u00e1ny\u00fcgyi helyzet miatt\n\n\nSzeptember 1-j\u00e9n hagyom\u00e1nyos munkarendben, de szigor\u00fa biztons\u00e1gi int\u00e9zked\u00e9sek mellett kezd\u0151d\u00f6tt el a tan\u00e9v csaknem hatezer k\u00f6znevel\u00e9si int\u00e9zm\u00e9ny t\u00f6bb mint tizenh\u00e1romezer feladatell\u00e1t\u00e1si hely\u00e9n. A \u00f3vod\u00e1k, iskol\u00e1k betartj\u00e1k a biztons\u00e1gi aj\u00e1nl\u00e1sokat. Az Emberi Er\u0151forr\u00e1sok Miniszt\u00e9riuma, az Oktat\u00e1si Hivatal \u00e9s a Klebelsberg K\u00f6zpont folyamatosan figyelemmel k\u00eds\u00e9ri a j\u00e1rv\u00e1ny\u00fcgyi folyamatokat, bejelent\u00e9seket.\n\u00a0\u00a0\u00a0\u00a0A Miniszt\u00e9riumhoz \u00f6sszesen 182 bejelent\u00e9s \u00e9rkezett, ezek k\u00f6z\u00fcl 69 ig\u00e9nyel nyomon k\u00f6vet\u00e9st, tan\u00fcgyi int\u00e9zked\u00e9sre eddig csak 10 int\u00e9zm\u00e9nyben volt sz\u00fcks\u00e9g.\n\u00a0\u00a0\u00a0\u00a0Eddig 4 \u00f3vod\u00e1ban \u00e9s 6 iskol\u00e1ban rendelt\u00fcnk el rendk\u00edv\u00fcli sz\u00fcnetet, minden esetben meghat\u00e1roztuk a fel\u00fclvizsg\u00e1lat id\u0151pontj\u00e1t.\n\u00a0\u00a0\u00a0\u00a0A Nemzeti N\u00e9peg\u00e9szs\u00e9g\u00fcgyi K\u00f6zpont, az Emberi Er\u0151forr\u00e1sok Miniszt\u00e9riuma, az Oktat\u00e1si Hivatal \u00e9s a Klebelsberg K\u00f6zpont folyamatosan figyelemmel k\u00f6veti a fert\u0151z\u00f6tts\u00e9g alakul\u00e1s\u00e1t, \u00e9s minden olyan helysz\u00ednen megteszi a sz\u00fcks\u00e9ges int\u00e9zked\u00e9seket, ahol a fert\u0151z\u00e9s megjelenik.\n\nKiad\u00f3: Emberi Er\u0151forr\u00e1sok Miniszt\u00e9riuma\n\n"}]