[{"date": "2020-09-15 10:26", "url": "https://koronavirus.gov.hu/cikkek/omsz-maszkok-vedenek-de-jol-kell-hasznalni-oket", "h1": "OMSZ: a maszkok v\u00e9denek, de j\u00f3l kell haszn\u00e1lni \u0151ket", "body": "\nA maszkok val\u00f3ban megel\u0151zhetik a koronav\u00edrus-fert\u0151z\u00e9st, de fontos, hogy j\u00f3l haszn\u00e1lj\u00e1k ezeket az emberek - mondta az Orsz\u00e1gos Ment\u0151szolg\u00e1lat (OMSZ) sz\u00f3viv\u0151je kedden a Kossuth r\u00e1di\u00f3 J\u00f3 reggelt, Magyarorsz\u00e1g! c\u00edm\u0171 m\u0171sor\u00e1ban.\n\n\nGy\u0151rfi P\u00e1l elmondta, sokan arra panaszkodnak, hogy nem kapnak leveg\u0151t, ha a maszk az orrukat is takarja. Ugyanakkor k\u00f6nnyen lehet bizony\u00edtani, hogy a j\u00f3l felhelyezett maszk nem akad\u00e1lyozza a leveg\u0151v\u00e9telt - tette hozz\u00e1.\nK\u00f6z\u00f6lte: minden ment\u0151aut\u00f3ban megtal\u00e1lhat\u00f3 az az eszk\u00f6z, ami a b\u0151r\u00f6n kereszt\u00fcl k\u00e9pes m\u00e9rni a v\u00e9r oxig\u00e9ntel\u00edtetts\u00e9g\u00e9t, s az elv\u00e9gzett k\u00eds\u00e9rlet\u00fck alapj\u00e1n kijelenthet\u0151, hogy nem cs\u00f6kken az oxig\u00e9nszint a maszkvisel\u00e9s miatt.\nGy\u0151rfi P\u00e1l elmondta azt is, az olyan maszkok, amelyeken szelep tal\u00e1lhat\u00f3, nem v\u00e9denek megfelel\u0151en, hiszen a r\u00e9sen szabadon \u00e1ramlik a leveg\u0151, \u00edgy k\u00f6nnyebb tov\u00e1bbadni a fert\u0151z\u00e9st.\n\n\nMTI 2020. szeptember 15.\n\n"}]