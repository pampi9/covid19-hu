[{"date": "2020-09-19 17:20", "url": "https://koronavirus.gov.hu/cikkek/domotor-csaba-kormany-uj-tajekoztato-filmeket-jelentet-meg", "h1": "D\u00f6m\u00f6t\u00f6r Csaba: a korm\u00e1ny \u00faj t\u00e1j\u00e9koztat\u00f3 filmeket jelentet meg", "body": "\nA korm\u00e1ny \u00faj t\u00e1j\u00e9koztat\u00f3 filmeket jelentet meg a koronav\u00edrusj\u00e1rv\u00e1ny elleni v\u00e9dekez\u00e9ssel kapcsolatban - mondta el a Minisztereln\u00f6ki Kabinetiroda parlamenti \u00e1llamtitk\u00e1ra szombaton az MTI-nek.\n\nD\u00f6m\u00f6t\u00f6r Csaba k\u00f6z\u00f6lte: a filmekben a kor\u00e1bbiakhoz hasonl\u00f3an Gy\u0151rfi P\u00e1l - az Orsz\u00e1gos Ment\u0151szolg\u00e1lat sz\u00f3viv\u0151je - h\u00edvja fel a figyelmet a legfontosabb szab\u00e1lyokra, \u00edgy a maszkhaszn\u00e1latra, a t\u00e1vols\u00e1gtart\u00e1sra \u00e9s a l\u00e1togat\u00e1si tilalomra az eg\u00e9szs\u00e9g\u00fcgyi int\u00e9zm\u00e9nyekben.\n\u00a0\u00a0\u00a0\u00a0A szab\u00e1lyok betart\u00e1s\u00e1val elker\u00fclhet\u0151, hogy a v\u00edrus megb\u00e9n\u00edtsa a mindennapokat - hangs\u00falyozta az \u00e1llamtitk\u00e1r.\n\u00a0\u00a0\u00a0\u00a0Ha betartjuk a szab\u00e1lyokat, a m\u00e1sodik hull\u00e1mmal is eredm\u00e9nyesen vehetj\u00fck fel a k\u00fczdelmet. \"Egy\u00fctt \u00fajra siker\u00fclni fog\" - ez az \u00faj t\u00e1j\u00e9koztat\u00f3 filmek f\u0151 \u00fczenete - k\u00f6z\u00f6lte.\n\u00a0\n\nMTI\n\n"}]